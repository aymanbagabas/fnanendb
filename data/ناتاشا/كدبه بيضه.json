{"title":"كدبه بيضه","lyricist":"محمد خضيري","composer":"محمد راجح","date":"2010","lyrics":"قال كدبه بيضه .. من طيبتي انا صدقتها\nمن الكدبه ديا .. مكنشي جا وقتها\nغيرني ليه من ناحيتوا .. خلاني اخاف\nصحيح دا اللي بيعاشر .. غير اللي شاف\nامنتوا على نفسي .. وبقيت انا بين ايديه\nخلانا نبدا .. حياتنا ليه بالكدب ليه\nمديت ايدايا مجاش .. في بالي انوا يخون\nصدقتوا ياما .. وكنت ياما عليه بقول\nسيباه في حالوا .. الله يسهلوا\nكنت اعمل ايه .. اكتر ما بعملوا\nضيعنا بكدبوا ليه .. هل يعني ح ابقى عليه\nضيعنى انا من ايديه .. مبقتشي معاه\nغلطانه لما فضلت .. عايشه انا ليه سنين\nمش عارفه جاب .. الكدب دا كلوا منين\nكانت الحياه ممكن تكون .. اجمل معاه\nخد كل حاجه .. وهد كل اللي بناه\nخيرها في غيرها .. اللي حصل دا كلوا خير\nايه يعني حب وراح لحالوا .. مش الأخير\nح اعتبروا م الليله مكنشي .. في يوم حبيب\nومكنشي ينفع يبقى ليله .. في يوم نصيب\nسيباه في حالوا .. الله يسهلوا\nكنت اعمل ايه .. اكتر ما بعملوا\nضيعنا بكدبوا ليه .. هل يعني ح ابقى عليه\nضيعنى انا من ايديه .. مبقتشي معاه","url":"https://fnanen.com/klmat/alaghany/n/natasha/kdbh-bydhh.html?arabic=%D9%83%D8%AF%D8%A8%D9%87%20%D8%A8%D9%8A%D8%B6%D9%87"}