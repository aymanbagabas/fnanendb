{"title":"ماما زمانها جايه","lyrics":"ماما زمانها جايه\n\nجايه بعد شويه\n\nجايبه لعب وحاجات\n\nجايبه معاها شنطه\n\nفيها وزه وبطه\n\nبتقول واك واك واك\nعارف الواد اللي اسمه عادل\n\nجا الدكتور وعمله ايه\n\nلقى رجليه كانوا زي البتله\n\nبص شويه جوه عنيه\n\nراح مديله حقنه كبيره\n\nعارف اداله الحقنه ليه\n\nما بيشربش اللبن الصبح\n\nوكل اصحابه ضحكوا عليه\n\nواهو من يومها شرب وبيكبر\n\nوتربى له عضل في ايديه\nماما زمانها جايه\n\nجايه بعد شويه\n\nجايبه لعب وحاجات\n\nجايبه معاها شنطه\n\nفيها وزه وبطه\n\nبتقول واك واك واك\nواحمد برضه ايده مربوطه\n\nومامته عارف ليه مخاصماه\n\nكان بيحب تملي يلعب\n\nبالكبريت ويشيله معاه\n\nوفي يوم جاب كم عود ولعهم\n\nواخته بوسي كانت شايفاه\n\nراحت النار ملهلبه ايده\n\nلسه ايديه الاتنين واجعاه\n\nاهو من يومها لا بيتعفرت\n\nولا بيشيل كبريت وياه\nماما زمانها جايه\n\nجايه بعد شويه\n\nجايبه لعب وحاجات\n\nجايبه معاها شنطه\n\nفيها وزه وبطه\n\nبتقول واك واك واك\n\n \nاستمع إلى \"ماما زمانها جايه\" على أنغامي","url":"https://fnanen.com/klmat/alaghany/m/m7md-fozy/mama-zmanha-jayh.html?arabic=ماما زمانها جايه"}