{"title":"شحات الغرام","lyrics":"شحات ومد أديه وكسر خطره حرام\n\nحدفه الهوا هنا ليه\n\nطالب تحنوا عليه يامحسنين الغرام\n\nونحن قولى بأيه\n\nأرمولوا نظره ولا أبتسامه\n\nحسنه وتنفع يوم الأيامه\n\nيعطيك لله يعطيك\n\nونبى احسان لله\n\nقلت على الله على الله\n\nوأنا قلت كمان لله\n\nأسرح لله لله .. روح لله لله\n\nيامحسنين الغرام لله\n\nيأرق خلق الله\n\nضيفى الجمال مكروم\n\nهو احنا ضيفناه\n\nمترودنيش محروم\n\nايه كل ده باين عليك طماع\n\nهو كده الشحاتين انواع\n\nكلمه رضا لله\n\nعايز الرضا صدقات\n\nساعه صفه لله\n\nزودتها ياشحات\n\nأسرح لله لله .. روح لله لله \nاه يشحاتين الغرام على الله\n\nيظهر صحيح اللى بتشكيه غلبان يا روميو الشحاتين\n\nغلبنى ايه الا عنيكى\n\nانا قلبى رق وأثر فيه صوتك ياكبدى على المسكين\n\nلو تسعديه شىء فى أديكى\n\nما بقتش أقول الله يحنن لناس تسمينى بخيله\n\nوالبخل فى الحب يجنن\n\nصدقة وترضينى قليله\n\nعلى ما أوسم وخلاص خدها\n\nياخد عدوينك\n\nناديه ولسه بعنقودها\n\nيروح محبينك\n\nالله يزيد حسنك أيمه\n\nزينه الجناين والبساتين\n\nولا يخلهملك ياكريمه من ورد ابدا ولا ياسمين\n\nولا فل تعيش الهام\n\nأدينى أدينى ميعاد\n\nأدينى معاد لله\n\nفوت بكره خمسه تمام\n\nمن قدم شىء بيده\n\nيلاقه وكله على الله\n\nكله كله على الله\n\nيجعلها عمار بيوت الاحباب\n\nوانا بستمرار حولين حولين الباب\n\n \n\n\n\n\nبديع خيري\n\n\n\n\n\n\nمحمد فوزي","author":"بديع خيري","composer":"محمد فوزي","url":"https://fnanen.com/klmat/alaghany/m/m7md-fozy/sh7at-alghram.html?arabic=شحات الغرام"}