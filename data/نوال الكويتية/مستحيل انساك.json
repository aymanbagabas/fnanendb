{"title":"مستحيل انساك","lyricist":"احمد بن ظاهر","composer":"مشعل العروج","date":"2013","lyrics":"على كثر الهموم اللي تجيني من هنا وهناك\nحبيبي كل همي يهون يوم ألقاك قدامي\nمن أول ما نظر عيني يعانق بارق محيّاك\nبشوفك تحتفل حتى الجروح وتسكن آلامي\nكأني في زمن غير الزمن لمّا أكون وياك\nوكنّ العمر يبدا في لقاك وتشرق أيامي\nأحبك كل شي فيني يحبك يعشقك يهواك\nولا أحد بالهوى مثلي متيّم وهايم هيامي\nعيوني مهجتي وروحي فؤادي منزلك وحماك\nحياتي كلها لأجلك غرام وعشق متنامي\nبروحي والعمر أشري هناك وبسمتك ورضاك\nأموت ولا احتمل دمعة تجرح خدّك السامي\nأنا صحراء الجفاف اللي تمنّت في ظماها ماك\nحرام انك مطر عمري وأنا في دنيتك ظامي\nيجوز انسى معك نفسي ولكن مستحيل أنساك\nلحبك خافقي يمشي قبل لا تمشي أقدامي\nولكن لو حصل شي لروحي وفرقت دنياك\nومت وما قدرت اني معك أحقق أحلامي\nدخيلك بس سامحني ولا تبكي علي عينك\nوكثّر من دعا الرحمة وهذا منك اكرامي","url":"https://fnanen.com/klmat/alaghany/n/noal-alkoytyt/mst7yl-ansak.html?arabic=%D9%85%D8%B3%D8%AA%D8%AD%D9%8A%D9%84%20%D8%A7%D9%86%D8%B3%D8%A7%D9%83"}