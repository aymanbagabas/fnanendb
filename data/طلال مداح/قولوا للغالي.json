{"title":"قولوا للغالي","lyricist":"فالح","composer":"طلال مداح","lyrics":"قولوا للغالي قولوله ... وشهوله يبطي وشهوله\nما جا ولاجا مرسوله ... والحب الله يكفي شره\n\nانا عليل الضماير ... انشد واسوق البشاير\nهمي زاد وفكري حاير ... فارقني والفرقه مره\n\nامشي وانشد عن مضنوني ... واسهر وانتم ماتدروني\nدامي ما شفته بعيوني ... ماترقد عيني منسره\n\nاترك سكه واقضب سكه ... لقيت ابوابٍ منصكه\nجيت الطايف واهل مكه ... قالوا ماشفنا له جره\n\nجيت اهل ابها واهل الوادي ... انشدهم حضر وبوادي\nقالوا عود يا النشادي ... ماجا الدواسر والمره\n\nوانشد شمر وانشد علوى ... واهل قطر واهل سلوى\nقلت انا مبليٍ بلوه ... في زين المبسم والغره\n\nقالولي وشلون اوصافه ... نرسله ناسٍ عرافه\nتجوب بنجدٍ واطرافه ... تنشد وتلقى مقره\n\nقلت اوصافه يا خلق الله ... كامل والكامل وجه الله\nفي عيني مامثله والله ... قلته مره بأثر مره\n\nاوصاف الغالي غريبه ... عين وخد وجيد وهيبه\nعذبني والله حسيبه ... ياما شكيت المضره","url":"https://fnanen.com/klmat/alaghany/6/6lal-mda7/8oloa-llghaly.html?arabic=%D9%82%D9%88%D9%84%D9%88%D8%A7%20%D9%84%D9%84%D8%BA%D8%A7%D9%84%D9%8A"}