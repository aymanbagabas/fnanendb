{"title":"كل ما قالوا نعم","author":"فالح","composer":"طلال مداح","lyrics":"كل ما قالوا نعم .. قمت طولي ما دريت\nكلمة الغالي .. ولا ادري مين اللي قالها\nواتصبر .. واتسلى .. ولكن ما قويت\nوا عذاب القلب .. والعين وا عذابها\n\nكل ما تطري علي كلمة الغالي بكيت\nلو عذلت العين ما طاوعت عذالها\nقالوا اصبر قلت ودي .. ولكن ما قويت\nالخطر للروح من خلها يبرى لها\n\nدايمٍ قلبي معه كان رحت وكان جيت\nاشهد إن البعد للروح .. هو سلالها\nكان مت انت السبب يشهد الله وإن حييت\nمتعبٍ هالرجل .. بقفايها واقبالها\n\nما هقيت إنه يطول غيابك .. ما هقيت\nوان قتلت النفس معروف من قتالها\nوالله إني من جروح المحبة ما بريت\nحطها بأقصى الحشا .. واحدٍ ما شالها\n\nما يفيد بها الدواء .. لو تداويت وشكيت\nمشكله .. والمشكله طبها حلالها\nمن حكالي قلت له .. ما سمعتك لو حكيت\nامشي في فالك .. وخلي العباد بْفالها","url":"https://fnanen.com/klmat/alaghany/6/6lal-mda7/kl-ma-8aloa-n3m.html?arabic=%D9%83%D9%84%20%D9%85%D8%A7%20%D9%82%D8%A7%D9%84%D9%88%D8%A7%20%D9%86%D8%B9%D9%85"}