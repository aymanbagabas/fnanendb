{"title":"امجاد الموحد (اوبريت)","lyricist":"عبيد دخيل الله الدبيسي","composer":"صالح الشهري","date":"2000","lyrics":"وحد الله 00 وحد\nوحدالله 00 بعدها ياموحد\nوارفع يدينك سما\nوادعي للي في سما\nارض الجزيره سما\nواذكر امجاده وعدد\nومن هو اللي\nيحصي امجاد الموحد\n\n****\n\nعبدالعزيز .. عبدالعزيز\nنبتدي من وين يالساس العزيز\nبالحسب والا النسب\nوالا يافخر العرب\nعبدالعزيز .. عبدالعزيز\nنبتدي من وين يالساس العزيز\nبالكرم والا اشيم\nوالا ياراعي الهمم\nعن تاريخ لو تركته مانكتب\nوالا ياصقر الجزيرة\nعن ملاحم عطرت ها الكون سيرة\n\n*****\n\nالله الله يابلدنا 00 الله الله\nانتي عزوتنا وسعدنا 00 الله الله\nيرحم الله من بناها\nويحفظ الله من رعاها\n\n*****\n\nيامتعب الخيل وارهاف الهنادي\nيامعدل الميل باسنان الرماح\nلا تكيد ولا تميل ولا تعادي\nكلمة التوحيد والهمة سلاح\nياصباح الخير ومحياك بادي\nياصباح الخير ياذاك الصباح\nمن جمع شملنا حضر وبوادي\nفي الثناء والمدح في حقه مضاح\nما حدن عن سيرة التوحيد غادي\nهذا نور في سماه الشرق لاح\n\n****\n\nسيوف وارماح لها دروع ورجال\nوقلوب ما تعرف سوى كلمة الحق\nما بينهم جيش ورجلي وخيال\nمثل الصباح الي ظهر نوره وشق\nوردوا عليه وبينت بيض الافعال\nيانجد عزك تو ما بان واشرق\nصبح الرياض الي غدى عج وقتال\nتقدمت خيل وخيل بتلحق\nيوم ان ابوتركي شهر سيفه وصال\nسارت به الركبان بالعلم الاوثق\nعبدالعزيز وقالها نعم لا قال\nانا اشهد انه لا ثنى العلم يصدق\nقصة بطل صارت مضارب للامثال\nلو انها عن باقي الامثال تفرق\nيوم انتخى عن سيوف الاقبال\nوالموت رجفه بين الاضلاع يسرق\n\n*****\n\nوابتدى التاريخ\nيكتب على رمال الجزيرة\nالقلم سيف\nوالاماني كبيرة\nمن فوق صهوات الجياد\nترسم حوافرها على الرمضاء\nوقع الخطى لحظة الميلاد\nوقف الزمن وامضا\nوابتدى التاريخ\n\n*****\n\nهلا هلا به ياهلا\nجينا له واعلنا الولى\nحول عليها بجنوده\nفارس ما يخطي باروده\nوارض الجزيرة وحدها\nزال الجهالة واسعدها\nحررها من كل اعداها\nوالراية الخضراء علاها\nفارس والفرسان جدوده\nوارضه حاميها وحدوده\n\n*****\n\nعبدالعزيز الي حما الدار بالسيف\nلين اذعنت بالشرع له واستقلت\nمن عهده العدوان صاروا مواليف\nوالخير عم وساعة الشر ولت\nلين اصبحت ما تنوصف بالتواصيف\nلبست حرير وبالجواهر تحلت\nالحضر صاروا من قرايب هل الريف\nوالناس صدقان البعض وين حلت\nطيبه بها الزائر تقل ضيف\nومكة بها الحجاج طافت وصلت\nواسم السعودي فوق عالي المشاريف\nوارض الجزيرة شمس عز تجلت\nايه ايه ايه ايه .. يالسعودي\n\n******\n\nواجمعتنا من شتات .. واهتنيننا في المبات\nوابتدى المجد العظيم .. وانقرى كتاب عظيم\nوصار معنى للحياة .. وامتلى المسجد صلاة\nوابتدى عصر جديد .. والشقي اصبح سعيد\nوصارت العيشة هنيه .. وصار راعي للرعيه\nوانسى ذاك الزمان .. واصبحت امن وامان\n\n*****\n\nالتقت كل القلوب .. من الشمال الي الجنوب\nهيلي يالله\nمن بحرها الشرقي .. للساحل الي بالغروب\nهيلي يالله\nشعب واحد .. عقب ماكانت شعوب\nصرنا نتهادى الورود .. وكلنا طيبه وجود\nنجتمع بالدين اخوة .. نلتقي في كل نخوة\nهيلي يالله\nبالشهامة والمروة .. اجمتعنا وصرنا قوة\nما يفرقنا احد .. وربنا الله الاحد\nوهيلي يالله\n\n******\n\nاتحدنا اتحدنا\nكلنا لنهضة بلدنا\nصرنا مع ركب الحضارة\nنحمد الله نحمد الله\nالتعب ماهو خسارة ..\nوانبنت طوبه وطوبه\nوكلها اسنين محسوبه\nومملكتنا بالصدارة\nنحمد الله نحمد الله\nالتعب ماهو خسارة ..\nمجدنا فخر العروبة\nوعزنا هبت هبوبه\nوزعنا نجني ثماره\nنحمد الله نحمد الله\nالتعب ماهو خسارة ..\nاسمها طاف الوجود\nوكل هالعالم شهود\nوصرحنا عالي مناره\nنحمد الله نحمد الله\nالتعب ماهو خسارة ..\n\n*****\n\nالله الله يابلدنا 00 الله الله\nانتي عزوتنا وسعدنا 00 الله الله\nيرحم الله من بناها\nويحفظ الله من رعاها\n\n*****\n\nالبست الخضار .. عقب ماكانت قفار\nوالتطور صار باين .. بالقرى ويا المداين\nيحفظك ياموطني\nحيها بالنور حي .. وعن لهيب الشمس في\nوالبحر اصبح زلال .. تحقق الحلم المحال\nيحفظك باموطني\nالسهل كله مزارع .. وبالجبل شقت شوارع\nوالزهر ارسل عبيره .. قال انا من ارض الجزيرة\nيحفظك ياموطني\nمن مدينه لمدينه .. الطريق موصلينه\nليلها مثل النهار .. وقائم فيها العمار\nيحفظك ياموطني\n\n*****\n\nكلنا اهل الجزيرة من كبير ومن صغير\nولا نبدلها بديرة وحبها حب كبير\nكلنا مكة وطيبة حبنا يارض الرسول\nنترجي علام غيبه بالدعاء منه القبول\nكلنا اهل الرياض وكلنا ربوع لعسير\nماحلا ذيك الفياض لالتقى غصن وعبير\nكلنا اهل الشمال ربعنا عرعر وجوف\nبالكرم نجر ودلال لا لفوا جمع الضيوف\nوكلنا بريدة وحائل بالمحبة والولاء\nالوفاء واهل الجمائل يابعد حيي هلا\nكلنا نخيل الحسا وشطنا الشرقي الجميل\nيسعد الله هالمسا يالسواحل والنخيل\n\n******\n\nواسعدي يارض الامان\nدامك انتي بظلنا\nما يغيرنا الزمان\nوغير حبك من لنا\nوكلمة وحدة 00 انتي وحدة\nولك غلانا كلنا\n\n******\n\nالله الله ياوطنا .. ما حلا جمع القلوب\nنجمة فينا تغنى .. وغيمة تضحك طروب\nمثل ما كنا نتمنى .. ذكرنا عطر الهبوب\nوان حكى التاريخ .. والنعم كل يقول\nمرحبا يامرحبا .. طاري الطيب يطول\n\n*****\n\nمملكتنا لها مقدار .. صيتها يلفت الانظار\nارضها ضمت القبلة .. والله ما مثلها بلادي\nلافي الاول ولا تالي .. الفهد مجد بسطورة\nشمسنا لا طلع نوره .. نحتمي كلنا بضله\nوالله ما مثل ابوفيصل .. يحفظه ربنا العالي\nالشعر بحره ما يتعب .. لا ترنم بابو متعب\nزاهي بالشعر كله .. والله ما مثل ابو متعب\nيحفظه ربنا العالي .. كفك الجود ياسلطان\nوافي وللكرم عنوان .. تعقد الراي وتحله\nوالله ما مثل ابوخالد .. يحفظه ربنا العالي\n\n*****\n\nالله الله يابلدنا 00 الله الله\nانتي عزوتنا وسعدنا 00 الله الله\nيرحم الله من بناها\nويحفظ الله من رعاها\n\n*****\n\nانت ذرانا لا هبت هبايبها\nوانا اشهد الفهد بقلوبنا غالي\nوتشهد له الدار عدت مناسبها\nياخادم البيت ياسور لنا عالي\nانت ذرانا الي هبت هبايبها\nوانت ربيع الجزيرة غيث همالي\nوليث الي منها شبت حرايبها\nعبدالله السيف لامن الدهر مالي\nسم العداء وان تناجت في طلايبها\nوالي ذكرنا السخا مع زين الافعالي\nسلطان راعي عطايا ما يحسبها\n\n*****\n\nانجلى ليل دامس .. شق نور وشفناه\nحامي الدين حارس .. والفهد لاعدمناه\nياحديث المجالس .. كل ديره تناجاه\nجامعات ومدارس .. والمصانع مبناه\nكل شبر ببلدنا .. للتطور مجالي\nشيخنا مع ولدنا .. نبني الصرح عالي\n\n******\n\nديرتي ماتغيب الشمس عنها\nومن سكنها مايبي الا ثراها\nومن شرب من عذب ماها\nلازم يجيبه غلاها ..\nيالنخيل الي ثمرها قلوبنا\nمن يقول المحبة عيوبنا\nيالجبال السمر تشبهين اوصافنا\nياسما يارض حدثي اسلافنا\nقولي انه كل مجد شافنا\nوقولي انه كل عز شافنا\nديرتي ماتغيب الشمس عنها ..\nوانثري عطرك على الكون الفسيح\nيالخزامى تعشقك مليون ريح\nوحنا والله نعشقك\nوانتي حنا وحنا انتي\nديرتي ماتغيب الشمس عنها ..\n\n******\n\nالتقينا على حب ومودة .. واجتمع شملنا والفرح تم\nعقب ماكانت الايام شدة .. الرخاء بارضنا والخير عم\nشرعنا من كتاب نستمده .. سنة الحق ماهي بالوهم\nعدلنا كلها الدنيا تعده .. ما حدن بيننا يوم انظلم\nسيفنا صار منه العدل حده .. شعب واحد وتجمعه القيم\nشيخنا ياعريب الساس جده .. لا دعى كلنا قلنا نعم\nنحمد الله على جوده ومده .. صرنا امه وتعرفنا الامم\nصرنا شعب يدير امره بيده .. امر شورى ورفرف ياعلم\n\n*****\n\nيابلد يلي ترفعين الراس\nوالسعودي يفتخر بأسمك بعد\nفي ترابك صفوة الناس\nالحرم والبيت قبلة من قصد","url":"https://fnanen.com/klmat/alaghany/6/6lal-mda7/amjad-almo7d--aobryt-.html?arabic=%D8%A7%D9%85%D8%AC%D8%A7%D8%AF%20%D8%A7%D9%84%D9%85%D9%88%D8%AD%D8%AF%20(%D8%A7%D9%88%D8%A8%D8%B1%D9%8A%D8%AA)"}