{"title":"مسيتني","lyricist":"اسير الشوق","composer":"مطر علي","date":"1996","lyrics":"مسيتني الله يسعد لي مساك ..\nوينك زمان نسال عليك وتختفي ..\nوش عوقك عن شوفتي لك وش خذاك ..\nوانت الذي لا غبت يزداد تعبي ..\n\nهلا وغلا ومليون والفين في لقاك ..\nوالله ما غيرك في هالعالم ابي ..\nيا متلفٍ روحي وانا روحي معاك ..\nمسموح دامك جيت آمر وش تبي ..\n\nحلو النبا يا زين ملفاك ونباك ..\nيا حبي لحسنك ولو هو معذبي ..\nالغيد في طلتك تاهوا وفي بهاك ..\nلا ريم اشوف ولا مهاة ولا ظبي ..\n\nضي القمر والشمس بعضٍ من ضياك ..\nرح يالقمر عنا ويا شمس اغربي ..\nحزنا الحلا كله ويكفينا حلاك ..\nيللي سلبت عقول خلق الله سبي ..\n\nاحيان اقول القلب ليته ما هواك ..\nيا ناره اللي كل يوم تقيد بي ..\nواحيان اقول الكون ما يسوى بلاك ..\nلولاك به ما ينبغى يا حبيبي ..","url":"https://fnanen.com/klmat/alaghany/6/6lal-mda7/msytny.html?arabic=%D9%85%D8%B3%D9%8A%D8%AA%D9%86%D9%8A"}