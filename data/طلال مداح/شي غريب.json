{"title":"شي غريب","author":"سلطان بن ناصر","composer":"طلال مداح","lyrics":"شي غريب شفته بعينك .. لما قلتلي الوداع\nشفت دمعه .. شفت حيره .. شفت معنى للضياع\nشفت إنه الشك جالك .. وابتدى يخيم عليك\nجاي يقول لك إنه قلبي .. خفت اشواقه إليك\nوإنه حبي كان سراب .. وإنه ماضينا عذاب\nوإنه إخلاصي في حبك .. عمره ما يفضل شباب\nشي غريب .. شي غريب\n\nشيل وابعدها هالدموع .. حبي لك فوق الظنون\nحب ما منه رجوع .. حب تفداه العيون\nبس اقوال العواذل .. حركت فيك الشكوك\nاوهموك اني نسيتك .. وبهواهم فهموك\nوالحقيقه إنو حبي .. بدر دايم .. ما يغيب\nمهما قالوا لا تصدق .. انت لي اغلى حبيب\nيا حبيب .. يا حبيب\n\nخلي يا منور ظلامي .. كيف تظن إني اخون\nليه تظن إنه غرامي .. ينتهي بلحظه يهون\nوانت داري عن سهادي .. لهفتي دايم عليك\nعن عذابي عن سؤالي .. لو تغيب عني عينيك\nالحياة من غير وجودك .. مالها معنى ابد\nوقلبي مايمكن يخونك .. مايبي غيرك احد\nيا حبيب .. يا حبيب","url":"https://fnanen.com/klmat/alaghany/6/6lal-mda7/shy-ghryb.html?arabic=%D8%B4%D9%8A%20%D8%BA%D8%B1%D9%8A%D8%A8"}