{"title":"كل ما طال المدى","lyricist":"فالح","composer":"طلال مداح","lyrics":"كل ما طال المدى زاد همي والعذاب\nما سلا قلبي عن اللي يوده .. ما سلا\nعن عيوني صورته ما تزول ولا تغاب\nيا هلا به كل ما مر طيفه .. يا هلا\n\nيا هواي ومنوتي من هوى تلع الرقاب\nالله اللي كملك بالدلال .. وبالحلا\nقمت احسب غيبتك لين ضيعت الحساب\nامتلا قلبي من الحب يا زين .. امتلا\n\nكلما سديت باب انفتح سبعين باب\nمالكٍ قلبي بزود المحبه .. والغلا\nبالبيان وبالخفى مذهبٍ قلبي ذهاب\nقالوا العذال ليتك تعالج .. قلت لا\n\nعلتي ودواي في شوف حوري الشباب\nإن رحمني طبت وإن ما رحم هذا البلا\nكان جا مني خطا فانت عاتبني عتاب\nارحم اللي بان فيه الخلل بين الملا\n\nدعوة المظلوم يا نور عيني تستجاب\nخف من الله وارحم اللي في حبك مبتلى\nيا حبيبي ليت ما بيننا ستر وحجاب\nواهتني بشوفة اللي مثل ريم الفلا","url":"https://fnanen.com/klmat/alaghany/6/6lal-mda7/kl-ma-6al-almda.html?arabic=%D9%83%D9%84%20%D9%85%D8%A7%20%D8%B7%D8%A7%D9%84%20%D8%A7%D9%84%D9%85%D8%AF%D9%89"}