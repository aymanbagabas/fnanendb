{"title":"قلت المطر","author":"بدر بن عبد المحسن","composer":"طلال مداح","date":"1990","lyrics":"قلت المطر قالت من الـيوم ديـــمه.... ما به رعد لا برق ماغير هـــــــتان\nعشق جمع ما بين قـاع وغيمــــه.... سيّل علي صدر الثري دمع الامزان\n\nهمس النديم اللي يـعاتب نديمــــه.... صوت المطر كنّه تعاتيب خــــــــلان\nتبسّمت لاجل اللـيالي القديمــــــــه.... وقالت تذكّر قلت يابنت نسيــــــــــان\n\nنقض الجروح اللي تشافت ظليمه.... ما عاد به وصل ولا عاد هجــــران\nما للرجا في بعض الاحـــوال قيمه.... و ما للعمي صبح ولو بات سهران\n\nلو للزمن عن نيّة الغدر شيمـــــه.... ما فرّق احباب ولا بعّد اوطـــــــــان\nلاشك وينك يالقلوب السليمــــــــه....اللي تجازي عن خطا الخل غفـــران\nكلن خصيم وذاق لوعة خصيمه.... واللي خصيم الوقت يا بنت خســران","url":"https://fnanen.com/klmat/alaghany/6/6lal-mda7/8lt-alm6r.html?arabic=%D9%82%D9%84%D8%AA%20%D8%A7%D9%84%D9%85%D8%B7%D8%B1"}