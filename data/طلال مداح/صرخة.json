{"title":"صرخة","lyricist":"بدر بن عبدالمحسن","composer":"طلال مداح","lyrics":"صرخة ذكرتك يوم واليوم موعود .. لأجل الوفا لراعيك موفي الوعايد\nكني بوقتٍ راح .. حاضر وموجود .. يومٍ غشاها المجد .. عله بعايد\nوكن المربع توه اليوم مشيود .. جدران طين وغمام سقفه جرايد\nقصرٍ بني للعدل والطيب والجود .. سوره ترى للناس فرش الوسايد\nيقرا المطوع بيرق الحاكم سعود .. في مجلسٍ راعيه بالوصف زايد\nمن حوله سيوف مزن وماهود .. روس الرجال شيوخ كل القبايل\nاعداه من طيبه غدو تحته جنود .. محدٍ جمع مثله بفعله ضدايد\nيالله عسى قبرٍ به الطيب ملحود .. يسقى ثراك من اول الغيث جايد\nاللي جمعنا سهل وجبال ونجود .. بعد السنين المجدبات الشدايد\nيا دارنا عزك من الناس مارود .. خيرك على الدنيا قريب ونايد\nيا دارنا بابك عن الذل موصود .. زهر الفخر نبتك قديم وجدايد\nوقت العسر بالدم نوفي لكل عهود .. وقت الرخا نقول مدح وقصايد","url":"https://fnanen.com/klmat/alaghany/6/6lal-mda7/9r5t.html?arabic=%D8%B5%D8%B1%D8%AE%D8%A9"}