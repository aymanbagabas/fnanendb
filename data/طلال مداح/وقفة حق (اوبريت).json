{"title":"وقفة حق (اوبريت)","author":"بدر بن عبدالمحسن","composer":"محمد شفيق","date":"1992","lyrics":"للجزيرة .. بردها وسمومها ..\nللصحاري .. رملها وحزومها ..\nللجبال .. اللي سقتنى  غيومها ..\nلليالي .. اللي عشقنى نجومها ..\nللمآذن .. رددت .. الله أكبر  ..\nلكل من كافح في هالصحراء .. وعمر ..\nللنخيل .. للهديل .. للمواني .. والاصيل  ..\nلكل ما في المملكة .. وطني الجميل  ..\nلك يا ابو تركي غنانا .. والقصيد  ..\nولـ هل التوحيد .. والفهد ..\n---\nمنا لابو فيصل كثر رمل النفود  ..\nوكثر النجوم وسحبها وابراجها ..\nسلام .. من قلبٍ وفي بلا حدود ..\nزيزوم هذي المملكة وسياجها ..\nيا شيخنا حنا تحت أمرك جنود ..\nوانت .. إمام الناس وانت سراجها  ..\nانت اللذي أعطيت معنى للصمود  ..\nلا شبة القتنة.. عرفت علاجها  ..\nومنا لابو متعب .. مواثيق وعهود  ..\nولا ثارت الهيجا .. نخوض امواجها ..\nوالله ما يفرح عدو .. ولا حسود  ..\nما دام به حيٍ .. بخفض حجاجها  ..\n---\nفي ليل ما به قمر ..\nفي ليل ما به  نجوم ..\nليلٍ مثل قلب الغدر  .. وجه الهموم\nجتنا غيوم ٍ من شمال ..\nزادت ليالينا ليال  ..\nصار الحزن في كل بيت ..\nجيش الغزو فـ أرض الكويت ..\nكيف الاخو يقتل إخوه  ..\nكيف الاخو يشرد اخوه  ..\nاخوانه اللي ساعدوه .. ووقفوا معه  ..\n---\nقام الفهد .. فهد العرب ..\nقال الكويت ترجع لنا .. لو ما رضيت ترجع لنا ..\nضاق الفضاء .. باللي حرب.. ذاق الهزيمة .. وانسحب  ..\nقام الفهد .. فهد العرب ..\nقال الخليج .. ارضٍ لنا ..اهل الخليج .. هم اهلنا ..\nضاق الفضا باللي حرب .. ذاق الهزيمة .. وانسحب\n---\nليلٍ على الخفجي تشقق نهاره\nفي عيوننا صبحٍ وفي عيوننا ليل\nالله  على مبتدينا بغاره ..\nهو ما درى اننا للملاقى مغاليل\nجوكم هل التوحيد وهل الجساره\nوجوك النشاما .. صدق .. ما هي تهاويل\nومن الحرس والجيش .. ذقتوا المراره ..\nخلوا جنايزكم .. جدوعٍ بعد سيل ..\nيا طالبين الحرب .. ما هي عياره ..\nدارٍ الى شبت حطبها .. رجاجيل  ..\nحنا عمار الخصم .. وحنا دماره  ..\nوحنا الى ضاقت .. نحل المشاكيل  ..\nبارك الله غرسنا .. ربنا المعبود  ..\nيظهر الله شمسنا .. في الليالي السود ..\nوالمعارك عرسنا .. وعطرنا البارود  ..\nيالعدو مالك طريق  .. والله ترابي حريق  ..\nوالاخو والا الصديق .. ما يخون عهود ..\nارضنا ارض الوفا .. هو جزا الطيب الجفا  ..\nياعدو والله كفا ..  لكل صبر حدود ..\n---\nتشرق الشمس  .. من جروح الامس .. من دموع الامس\nينتهي الليل الطويل .. يرجع الظالم ذليل\nانتصرنا بقوة الله .. ربنا الفرد الصمد\nانتصرنا .. بقدرة الله ثم بإيمانك فهد\nوانتهى الليل الطويل وهذي الشمس\n---\nياليت ابو تركي يشوف .. فـ الحرب كيف افعالنا\nالشيخ ورث لها سيوف .. ونعمٍ بكل ابطالنا\nللحمل اركينا الكتوف .. لو هي ثقيلة أحمالنا\nحنا على الصاحب نروف  .. وقبر العدو برمالنا\n---\nيا رافع الجبهه ..  جعل الردي يفداك ..\nلا ما على الجبهه ..  ما دامها في حماك  ..\nانت يالجندي السعودي .. صخرةٍ تحمي حدودي\nوللبطل اهدي ورودي .. والقهر لعداك\nسيفنا وقت الحرايب .. درعنا لا جا السلام\nعزنا هذي الكتايب .. نورنا وسط الظلام\nانتم احفاد الصحابة .. وانتم جنود الامام\nكلكم عزم وصلابة .. دون هالبيت الحرام\n---\nهذي يدي .. ممدوةٍ لاجل السلام\nهذي يدي .. لاجل التأخي .. والوئام\nمديتها عبر الزمن .. مديتها وكان الثمن\nادموا يدي بأشواكهم\nادموا يدي بشراكهم\nليه الخليج مثل الشجر .. كل ما عطى يرمي بحجر\nهذا الخليج يا ضيوفنا .. مد اليدين .. بالحب شدوا كفوفنا يا الطيبين ..\nوادعوا معي لاجل السلام\nلاجل التأخي والوئام\nوتالي الكلام\n---\nما لاحد منه الله اللي عزنا ..\nروحنا كتاب الله وقلبنا السنه ..\nوان طمع فينا العدو ما عليه منه ..\nابشري يادار نا .. السعد فالك\nوافرحي ياارنا .. بوقفة رجالك ..\nانت بين ضلوعنا رملك جبالك ..\nمن ظهر فـ أرض العرب واعلن جهاد ..\nمن توحد قبلنا وحرر بلاده\nمن بنى هذا الوطن .. حنا يا ساده ..","url":"https://fnanen.com/klmat/alaghany/6/6lal-mda7/o8ft-78--aobryt-.html?arabic=%D9%88%D9%82%D9%81%D8%A9%20%D8%AD%D9%82%20(%D8%A7%D9%88%D8%A8%D8%B1%D9%8A%D8%AA)"}