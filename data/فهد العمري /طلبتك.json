{"title":"طلبتك","lyrics":"طلبتك لا تسيء الظن ولو تدري قبل ساعات\nمن اللهفه تباطيته وعدك وجيت له بدري\nوهاذاني رجعت لموعدك ثاني وهو قد فات\nبعد ما رحت أنا أدوّر عليك وهذا هو عذري\nأمانه دامني ويّاك عدّيها ولم شتات\nخفوقٍ فاض به شوقه ولا نافع معه صبري\nأمانه فكّني بالله شر الشّك واللاآت\nما دامك بس في بالي في بالك غيري لا يطري\n\n\n\n\nأنا ما أبي من الدنيا سواك إنت ترا بالذات\nعسى قلبك على قلبي مثل ما هو على خبري\nحبيبي والعمر كله على بعضه يمر لحظات\nوينقص في غيابك يا حبيبي شي من عمري\nجمعني فيك أنا موعد هقيت إنه عليّ قد فات\nوعرفت برجعتِي لك يا حبيبي قدرك وقدري\nلأجل شوفك أنا جيتك وقلبي يسبق الخطوات\nوتسألني حبيبي كيف أنا نفسي ترى ما أدري\n\n\n كلمات:\n\n\n\n\n\n\n ألحان:\n\n\n\n\n\n\n تاريخ:","author":"عبدالله الوعلان","composer":"سلطنه","date":"2018","url":"https://fnanen.com/klmat/alaghany/f/fhd-al3mry/6lbtk.html?arabic=طلبتك"}