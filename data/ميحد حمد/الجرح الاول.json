{"title":"الجرح الاول","lyrics":"تمنيتك تشوف الجرح الأول ... قبل تجرح فؤادي جرح ثاني\nغيابك من عيوني ليه طوّل ... وانا اعد الدقايق والثواني\n\nحبيبي من نظر حالي تهوّل ... ولا ركز علي اترك مكاني\nالاول ليه بغيابك اتحول ... وقلبك ليه يا عمري نساني\n\nتجول حبك بقلبي تجول ... سرى بعروق قلبي وبكياني\nعلى عهده معاك القلب موّل ... سنين العمر باخلاص وتفاني\n\nعقب عزه معاك الحظ حوّل ... شكيت الحال من قسوة زماني\nالى شفتك ابشرحلك من الاول ... عن ظروفي وعن خافي حناني\n\nعلي شاشة عيوني اللي زوّل ... خيالك ما عطي عيني الظماني\nتمنيتك اتشوف الجرح الأول ... قبل تجرح فؤادي جرح ثاني","url":"https://fnanen.com/klmat/alaghany/m/my7d-7md/aljr7-alaol.html?arabic=%D8%A7%D9%84%D8%AC%D8%B1%D8%AD%20%D8%A7%D9%84%D8%A7%D9%88%D9%84"}