{"title":"العيد عيدك","author":"الشيخ زايد بن سلطان ال نهيان","composer":"ميحد حمد","lyrics":"العيد عيدك يا مها الخود ... وإلا فنا ما جاني العيد\nيا ما كثر اللي هوب مقصود ... هشل ولا تهزف له الليد\n\nقلبي امعبا منك بنضود ... أو لا له مجال إيضيف ويزيد\nإلا انت لي ساكن او موجود ... لك منزل في باطن اسعيد\n\nيالسولعي يا ترف لخدود ... يا سيد الخفرات والغيد\nمهما بعدتني عنك لحدود ... واتوعرت من دونك البيد\n\nشوقي إلشوفك غير محدود ... لو إنت نائي عني بعيد\nياني خيالك والملا رقود ... إيزورني وانا به اسعيد\n\nونشّيت ابغي الهاتف ايرود ... كود أو عساه إلرقمك ايصيد\nناديت وترييت مردود ... وياني الجواب اللي له اريد","url":"https://fnanen.com/klmat/alaghany/m/my7d-7md/al3yd-3ydk.html?arabic=%D8%A7%D9%84%D8%B9%D9%8A%D8%AF%20%D8%B9%D9%8A%D8%AF%D9%83"}