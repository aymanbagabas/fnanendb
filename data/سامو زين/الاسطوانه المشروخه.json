{"title":"الاسطوانه المشروخه","lyricist":"احمد علي موسى","composer":"مدين","date":"2018","lyrics":"اه يا عم الحلو ياللي منك مافيش اتنين\nاه يافلته وصعب تاني تيجي الا بعد سنين\nعلى غيري روح وغني خليك قديم وحويط\nمفقوس جدا وباين حافظلك كلمتين\nوالاسطوانه المشروخه بتاعت الاشواق\nوانك رومنسي قوي وقلبك مش حمل فراق\nقدمت ياسيدنا بقالها سنين خلصت من السوق\nاما الكلام اللي بتضحك ع الناس بقى بيه\nده كلامي اصلا تأليفي مكتوب اسمي عليه\nمش لاقي غيري تقولهوله ما تصحصح فوق\n...\nاه يا عم الحلو ياللي شاغل عيون الناس\nومحدش شاف جماله الا حس ميت احساس\nخليك واضح ودوغري ريح عشان ترتاح\nده مجاش لسه اللي يلعب بقلبي يوم ولا عاش\nوالاسطوانه المشروخه بتاعت الاشواق\nوانك رومنسي قوي وقلبك مش حمل فراق\nقدمت ياسيدنا بقالها سنين خلصت من السوق\nاما الكلام اللي بتضحك ع الناس بقى بيه\nده كلامي اصلا تأليفي مكتوب اسمي عليه\nمش لاقي غيري تقولهوله ما تصحصح فوق","url":"https://fnanen.com/klmat/alaghany/s/samo-zyn/alas6oanh-almshro5h.html?arabic=%D8%A7%D9%84%D8%A7%D8%B3%D8%B7%D9%88%D8%A7%D9%86%D9%87%20%D8%A7%D9%84%D9%85%D8%B4%D8%B1%D9%88%D8%AE%D9%87"}