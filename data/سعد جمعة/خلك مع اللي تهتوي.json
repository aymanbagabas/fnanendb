{"title":"خلك مع اللي تهتوي","lyrics":"خلك مع اللي .. تهتوي يا عشيري\nوانا لي الله .. يوم عني تخليت\nاحاول السلوان وامره عسيري\nالله تقدرني على ماتمنيت\nمااظن مثلك عايش بْلا ضميري\nمهما تناسيت المحبه وصديت\nوالله مصيبه يوم حبيت غيري\nلكن ابصبر ولو بالصبر مااقديت\nخايف عليك مْن الفلك يستديري\nوتقاسي مثلي اللي اليوم قاسيت\nياما على شانك تجَرَح نظيري\nياما عليك بغفوة النوم ناديت\nحالي مثل حال الحسير الكسيري\nوا عزتالي كل ما أصبحت وامسيت\nيمديك تفهم بس توك صغيري\nيمديك تفهم ونتيّ لين ونيت\nمااظن مثلك عايش بلا ضميري\nيومي على شانك ركضت وتعنيت","url":"https://fnanen.com/klmat/alaghany/s/s3d-jm3t/5lk-m3-ally-thtoy.html?arabic=%D8%AE%D9%84%D9%83%20%D9%85%D8%B9%20%D8%A7%D9%84%D9%84%D9%8A%20%D8%AA%D9%87%D8%AA%D9%88%D9%8A"}