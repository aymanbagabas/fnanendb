{"title":"لا تعتذر","lyrics":"لا تعتذر مليت من كثر الاعذار .. باح العزا والعين لاجلك غريقة\nوالروح لو تاهت على كف الاقدار .. ماهمني والشوق ظل بطريقه\nيومي عطيتك بالغلا كل مقدار .. وانته خذيت القلب قصدك تعيقه\nقلبي هواك وصار للحب تذكار .. وش عاد يبقى للشقا يا طريقه\nأول معك يا زين يوم الهوا دار .. بين القـلوب اللي توده حقيقه\nأفرح أليمن شفت قربك من الدار .. واصير كني ضامي بل ريقه\nمن لهفتي والشوق قلبي على نار .. اسري مع الهاجوس واتبع طريقه","url":"https://fnanen.com/klmat/alaghany/s/s3d-jm3t/la-t3tzar.html?arabic=%D9%84%D8%A7%20%D8%AA%D8%B9%D8%AA%D8%B0%D8%B1"}