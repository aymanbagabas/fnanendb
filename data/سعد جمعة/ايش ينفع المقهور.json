{"title":"ايش ينفع المقهور","lyricist":"تراث","lyrics":"إيش عاد لي من بعد ما راح الأمل .. إيش عاد لي من بعد بدري لي أفل\nإيش عاد في دنياي\nراحـوا وأنا من بعـدهم قلبي رحل .. ولعاد باقي صبر خـلصت الوسل\nلما اختلت دنياي\nماقسى فعالك يا هوى سويت فينا الجور .. إيش ينفع المقهور\nما قساك كم شاب صبته بالشلل .. يمسي يكالف ليل ساعته ملل\nويون مثل النـاي\nوالنار في جوفه لها موقد شعل .. يا حرقة المسكين مبلي به علل\nظنوه ربعـه خـان\nوان قام بين الناس با يمشي كما المسحور .. .. إيش ينفع المقهور\nوحـدك أنيس العمر ما بك حد بدل .. تعـال صـافـينا وترك ذا الـخـجـل\nلي هو سبب بلواي\nما كذا يطيب الأنس ما كذا يكتمل .. سعدي وهب للقلب شربة من عسل\nفيها الهنـاء ودواي\nما رضا بغيرك لي محب حتى بنات الحور .. إيش ينفع المقهور\nقل لي متى بالقـاك يا حـلو القـبل .. قلبي على الهجـران منك ما احـتمل\nياغايتي ومناي\nشفنا هجرت النوم من طول المهل .. ودمع عيني سال على الخدين هل\nوتجرحت خداي\nوالشوق مثل النار يولي لي كما التنور .. إيش ينفع المقهور","url":"https://fnanen.com/klmat/alaghany/s/s3d-jm3t/aysh-ynf3-alm8hor.html?arabic=%D8%A7%D9%8A%D8%B4%20%D9%8A%D9%86%D9%81%D8%B9%20%D8%A7%D9%84%D9%85%D9%82%D9%87%D9%88%D8%B1"}