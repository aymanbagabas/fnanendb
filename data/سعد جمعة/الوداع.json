{"title":"الوداع","lyrics":"أدري إن الحب ما يكمل هناه\nوالفرح لو طال الوقت امحسوب\nوادري إن الشمع ما يدفي ضياه\nتشتعل ناره وبالشعلة تذوب\nوالوداع المــر يكــوينا لظـــاه\nوالبكا لو ذنب ما نقدر نتوب\nينزع التوديع قلبي من ســـلاه\nوجهي الضاحك بلونه الشحوب\nلا ذكرت اللي سبا قلبي هواه\nانهمر دمعي على خدي صبوب\nكل ما هبت نسايم من شـذاه\nهب ريح الشوق في قلبي هبوب\nبعد فرقاه ابتدا قلبي شقـاه\nمن يسليني وهو عني امحجوب\nوين ذا البدر يطلع لي ضياه\nوين هي طلتك يالغصن اللعوب\nقلبي المتعوب بعدك من عناه\nلو بغى يضحك على الضحك مغصوب","url":"https://fnanen.com/klmat/alaghany/s/s3d-jm3t/aloda3.html?arabic=%D8%A7%D9%84%D9%88%D8%AF%D8%A7%D8%B9"}