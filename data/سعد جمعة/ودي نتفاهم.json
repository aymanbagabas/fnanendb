{"title":"ودي نتفاهم","lyrics":"ودي نتفاهم مع بعضنا من اليوم\nوالماضي اللي فات ننساه كله\nماحد عن الزلة بهالكون معصوم\nالشاطر اللي لا بغا الحق دله\nلا ما نسيتك يا حبيبي ولا يوم\nكل الغلا اللي تذكره في محله\nطيفك بعيني والفكر فارق النوم\nهمي من أسبابك وشكواي لله\nظالم وكنك بين هالناس مظلوم\nمهما تسوي خافقي ما يمله\nأرضى بتعذيبك ولا عيش محروم\nفرقا الحبايب هو سبب كل علة","url":"https://fnanen.com/klmat/alaghany/s/s3d-jm3t/ody-ntfahm.html?arabic=%D9%88%D8%AF%D9%8A%20%D9%86%D8%AA%D9%81%D8%A7%D9%87%D9%85"}