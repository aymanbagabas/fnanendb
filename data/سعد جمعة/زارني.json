{"title":"زارني","lyrics":"زارني عقب العشاء طيفٍ يقول\nانتبه يا شوق مثلك ما ينام\nلو دريت بما حصل شي يهول\nكان حاربت الكرى تسعين عام\nجعل تدهاك الدواهي وش تقول\nوش لفانا اليوم من زود الكلام\nقال أنا مريت يوم السبت ضول\nعـند بابه للرعـابيب ازدحـام\nواسمع امه عند تفصيخ الحجول\nوالطوايق شققوا منها حرام\nوشوف عيني يوم قفوا به جحول\nعـزوةٍ ما بين خـاله والعـمام\nوحفروا له حفرةٍ بالخــد طــول\nطولها والعرض شبرين تمام\nشوف عيني والضبا عنده تجول\nباغـيات المـوادع والســلام\nوالطـيـور الطـايرة فوقه تجــول\nفوق قـبـره كاتفـاتٍ كالغمام","url":"https://fnanen.com/klmat/alaghany/s/s3d-jm3t/zarny.html?arabic=%D8%B2%D8%A7%D8%B1%D9%86%D9%8A"}