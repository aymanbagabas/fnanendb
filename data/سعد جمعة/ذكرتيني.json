{"title":"ذكرتيني","lyrics":"ذكرتيني وجيتيني تقوليـن الأمـل مامـات ... ومابيني ومابينك سحابة صيـف وانزاحـت\nبدونك ياشقا حالـي اعـد الثانيـة ساعـات ... لاجل ذكراك في قلبي مع الأيـام ماراحـت\n\nفؤادي ماقوى ينسى وعيني تذرف الدمعـات ... مع الأيام مارخصتك وفرصة عمرنا تاحـت\nوقفت ابكي واطالعها واراجع مامضى مافات ... وهي مثلي تطالعني ودمعة حزنهـا ساحـت\n\nولامس كفها صدري وحست سرعة الخفقات ... وقالت ادمح الزلة ويدها في يـدي طاحـت\nتبادلنا دموع الشوق وعايشنا الفرح لحظـات ... وتفارقنا على ميعاد بعد مانفسـي ارتاحـت\n\nطلبت اللي جمعني بك يكرر بيننا الفرحـات ... وانا راضي بمقسومي وعيني منك لو ناحت\nذكرتيني وجيتيني تقوليـن الأمـل مامـات ... ومابيني ومابينك سحابة صيـف وانزاحـت","url":"https://fnanen.com/klmat/alaghany/s/s3d-jm3t/zakrtyny.html?arabic=%D8%B0%D9%83%D8%B1%D8%AA%D9%8A%D9%86%D9%8A"}