{"title":"غبش","lyricist":"بشير الفهد","composer":"سعد جمعه","lyrics":"صابني ياهلي اكحل طويل الرموش\nمن نظرته وانا عيني عليها غبش\n\nناعم الكف كفه زاهيّه بالنقوش\nوالشفايف لهبها مثل جمر ٍ فتش\n\nاسود الليل في شعره كثير الغبوش\nوالزهر فوق خده راوي ٍ وانتعش\n\nمشيته لا تثنى للخلايق تدوش\nكل من شاف زوله في مكانه بلش\n\nكامل الزين وافي له محيا بشوش\nيروي الظامي اللي جف ريقه عطش\n\nريحة الطيب لا اقبل مالها من يحوش\nمثل طيب ٍ تنثر من عيون المرش","url":"https://fnanen.com/klmat/alaghany/s/s3d-jm3t/ghbsh.html?arabic=%D8%BA%D8%A8%D8%B4"}