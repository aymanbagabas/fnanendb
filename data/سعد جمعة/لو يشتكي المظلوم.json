{"title":"لو يشتكي المظلوم","lyrics":"لو يشتكي المظلوم وش في يدينه\nمن يرحمه لاهلت عيونه ادموع\n\nمن يسمعه لا باح خافي كنينه\nمن هو يرد القلب لاصار منزوع\n\nمهما شكى قلبه وعقله وعينه\nشكواه ماتنفع ولاهوب مسموع\n\nربي على خافي همومه يعينه\nقلبه غدا في روضة الهم مزروع\n\nزرعه ذبل من قبل وقته وحينه\nصارت حياته هم والام ووجوع\n\nيوم انقطع حبل الرجا في يمينه\nيسحب ولكن حبل رجواه مقطوع\n\nماعاد باقي كود ذكرى حنينه\nفي خافقي برق الرجا عنه ممنوع\n\nهذي معاناة القلوب الحزينة\nمهما اصيح اليوم مانيب مسموع","url":"https://fnanen.com/klmat/alaghany/s/s3d-jm3t/lo-yshtky-almzhlom.html?arabic=%D9%84%D9%88%20%D9%8A%D8%B4%D8%AA%D9%83%D9%8A%20%D8%A7%D9%84%D9%85%D8%B8%D9%84%D9%88%D9%85"}