{"title":"قريب","author":"سعود بن بندر","lyrics":"قريب واحساسك بعيدٍ وادله\nما قد شكيت ابعاد شخصك تعاتيب\nالمشكل إنه ما بدا منك زله\nفيك الطبايع يلمس الجرح ويطيب\nطرد المقفي يا مقفي مذله\nمثلك تلطف واحسب اللطف ترغيب\nما شفت منك إحساس خلٍ لخله\nمانكرت فيك الحسن واللين والطيب\nلا صار ظني يالغضي في محله\nمانكر حلاة الحب من غير ترغيب\nحبك كفاني هم والحال سله\nيا ليتني هذاك رغم العذاريب\nيا ليت قلبي عن غرامك تدله\nقلبٍ عرف قدرك وشاف التعاجيب\nبدايتك طفيت في القلب غله\nونهايتك مليت قلبي لواهيب\nومصيبتي يا ماخذ الحب كله\nإنك لغيري وانت كل المطاليب","url":"https://fnanen.com/klmat/alaghany/s/s3d-jm3t/8ryb.html?arabic=%D9%82%D8%B1%D9%8A%D8%A8"}