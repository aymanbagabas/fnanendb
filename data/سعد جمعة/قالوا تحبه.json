{"title":"قالوا تحبه","author":"سعود بن بندر","lyrics":"قالـوا تحبـه قلـت ما هـوب بالحيـل\nبـس انه أغلـى شـوي من نـور عينـي\nيسـوى جميع الجـيـل الأول وهالجيـل\nأحبـائـي المـاضـييـن والمقبـلـينـي\n\nشوقـي له أعظم من ظما الأرض للسيـل\nوأشـفـق عليـه أكثـر مـن أم الجنينـي\nوأحتـاج له حـاجـة ثـرى مصر للنيـل\nوعليه أغـار ولـو من الـوالـدينـي\n\nأشتـاق لـه شـوق المحـبيـن للـيـل\nوأرتـاح لـه راحـة دمـوع الحـزينـي\nلا صـار جنبـي لو سنـه وقتي بخيـل\nولا غـاب لو لحظـات صـارت سنينـي\n\nقالـوا يحبـك قلـت هـذا هـو الـويـل\nمـا ودي أنـشـد ثـم رفضـه يجينـي\nوأهـدم رجـاي بـدبـرتي مثـل ما قيـل\nوالأفـضـل أحيـا بالأمـل لـو لحينـي\n\nيا حـبكـم يا نـاس للقـال والقـيـل\nالله يـجـازي جـملة الـعـاذلـيني\nخلـونـي أحيـا في الوهـم يا عـواذيـل\nوش دخـلكـم والأمـر بينـه وبـينـي","url":"https://fnanen.com/klmat/alaghany/s/s3d-jm3t/8aloa-t7bh.html?arabic=%D9%82%D8%A7%D9%84%D9%88%D8%A7%20%D8%AA%D8%AD%D8%A8%D9%87"}