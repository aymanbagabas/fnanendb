{"title":"وش بك","lyrics":"وش بك على قلبي كثير المعاذير\nوش غيرك من عقب ذيك الصداقة\nإن كان جتك أخبار عني من الغير\nناس تريد اليوم قطع العلاقة\nخليتني مجروح جرح المقادير\nترى فراق الروح مرَ مذاقه\nمنك الجفا يا زين ما له تفاسير\nارحم عليل بعدك اليوم عاقه\nبيني وبينك بالهوى كل تقدير\nعهد عطيتك ليه تقطع وثاقه\nقضيت ليلي في هموم وتفاكير\nالصاحب اللي طال وأبطى فراقه","url":"https://fnanen.com/klmat/alaghany/s/s3d-jm3t/osh-bk.html?arabic=%D9%88%D8%B4%20%D8%A8%D9%83"}