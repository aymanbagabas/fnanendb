{"title":"ابحرت","author":"عبدالله منصور","composer":"خليفه الزليطي","date":"2003","lyrics":"وابحرت ما بين المرافي .. والموج دافي .. والليل صافي\nوالشوق زادي .. والوفا مجدافي\nنبحث عن ماضي قديم نين سفاه السافي\nنبحث عن غالي قديم عني بعيد وخافي\nعساه مازال قلبه ما قسى\nعساه مازال ودي مانسى\nولا هو مجافي .. وابحرت\nفي روقة نسايم .. والموج من كثره حنينه هايم\nشفت البحر كيف .. ماحنيني للغوالي دايم\nشاكيت البحر بجرحي .. وناجيت القمر عن نوحي\nياموج ما تبعدني .. ياريت ما تعاندني\nيامركبي ساعدني نوصل ولافي .. نطفي حنيني ولوعتي واريافي\nعساه مازال قلبه ما قسى\nعساه مازال ودي مانسى\nولا هو مجافي .. وابحرت\nياما وراه شقيت .. هـ اللي بعيده داره\nكل المخاطر والعناء عانيت .. وشالني تياره\nوينما لداره جيت .. غير المكان لقيت\nواخبار ما فرحني .. قالوا على رديت\nشوك الندم جرحني .. طويت احلام ذابت في خيالي\nوبعد خطاوى رحلتي وامالي ..\nعساه مازال قلبه ما قسى\nعساه مازال ودي مانسى\nولا هو مجافي .. وابحرت","url":"https://fnanen.com/klmat/alaghany/za/zakra/ab7rt.html?arabic=&#x627;&#x628;&#x62D;&#x631;&#x62A;"}