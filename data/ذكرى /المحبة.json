{"title":"المحبة","lyrics":"المحبه حبيبي .. من تغره يروح\n\nاترك اللي يغرك .. وخذ بصافي الكلام\n\nلا تعذب خفوقك .. تلحقه بالجروح\n\nخل قلبك عزيزٍ .. لا تذله حرام\n\nلا تحاول تجاري .. حب كله جروح\n\nتشقي القلب ومالك منه إلا الملام\nحاول انك تباعد .. قل للشوق روح\n\nصدق انه يجيلك .. صادقٍ باغرام\n\nلا تجاهر بشوقك .. بس خلك طموح\n\nإن نسيت المشاعر .. ما غدى لك مرام\n\nمن يعاتب حبيبه .. لازم انه يبوح\n\nلا يحاول يخبي .. مابقى من غرام\nالمحبه حبيبي .. تبري كل الجروح\n\nالمحبه عظيمة .. اصلها احترام\n\nواسمع اللي اقوله .. خل قلبك سموح\n\nلا تحاول تعاند .. من يحب بسلام\n\nهذا سنة حياتك .. من عذاب النصوح\n\nشاف مر الليالي .. عايشٍ ما يلام\n\n\n\n\nالعاني\n\n\n\n\n\n\nالفيصل\n\n\n\n\n\n\n2000","author":"العاني","composer":"الفيصل","date":"2000","url":"https://fnanen.com/klmat/alaghany/za/zakra/alm7bt.html?arabic=المحبة"}