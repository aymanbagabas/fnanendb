{"title":"اجمل سلام ( سلام يا رمش )","lyricist":"بدر بن عبدالمحسن","composer":"عبدالله نصار","lyrics":"سلام يا رمشٍ كسى باهي الخد ‏\nسلام يا ذبح القلوب الخليّه\nأنعَم من النسمه على وجْنة الورد ‏\nوأجمل سلامٍ لو ترده عليّه\nوإن ما حصل منْك الوفا لي فلا بد\nأرضى بعطفك لو برد التحيّه\nرد السلام وليّ تبسم على قد\nما تسمح ظروف الخجل والحميّه\nوإن كان لك قلب غليلٍ على الصد ‏\nالله حسيبك صد.. أنا وش في ايديّه\nليت الصبر ماله زمانٍ ولا حد\nلأرجيك انا الفين فطر وضحيّه\nليت الهوى يصفا معاك يااهيف القد\nلأهديك انا عمر الليالي هديّه\nلا شك ما يصبر على خاين الود\nكود الذي قد خان أمانة خويّه","url":"https://fnanen.com/klmat/alaghany/3/3bdallh-n9ar/ajml-slam-slam-ya-rmsh-.html?arabic=%D8%A7%D8%AC%D9%85%D9%84%20%D8%B3%D9%84%D8%A7%D9%85%20(%20%D8%B3%D9%84%D8%A7%D9%85%20%D9%8A%D8%A7%20%D8%B1%D9%85%D8%B4%20)"}