{"title":"اخطيت","lyrics":"اي نعم اخطيت واخطائي كثيره\n\nوهذي ما هي مره أولى ولا اخيره\n\nالأكيد اني وانا انسان أبخطي\n\nيالملاك اللي ملاك أحساس حيره\n\nبين قاصد يجرح وما كان قاصد\n\nوالمسافه بينهم ما هي قصيره\n\nقدّر اني ما اعترفت الا لأَنِّي\n\nشفتها بحقي قبل حقك كبيره\n\nشفت نفسي وانت عنها منت راضي\n\nواه يا هي كانت بعيني صغيره\n\nكان أوضح شي بالصوره احبك\n\nوالندم في نظره عيوني الكسيره\n...\nما كسرني الا زعلك وما قهرني\n\nغير انك للزعل ما جبت سيره\n\nتحكي عادي للأسف عكس اعتيادي\n\nمنك في ظروفٍ مثل هذي عسيره\n\nيالله عاتب قول انك مني غاضب\n\nهذا قلبي وهذا شره وهذا خيره\n\nشوف ما بين الثلاثه من ترجح\n\nوأوعدك في كل حال اقول خيره\n\nتبغى شوري لا ترجح غير قلبي\n\nوان لقيت انسان كامل تستشيره\n\nقوله ما كامل الا وجه ربي\n\nايه نعم اخطيت واخطائي كثيره\n\nايه نعم اخطيت\n\n\n كلمات:\n\n\n\n\n\n\n ألحان:\n\n\n\n\n\n\n تاريخ:","author":"فيصل السديري","composer":"عزوف","date":"2019","url":"https://fnanen.com/klmat/alaghany/a/asma2-mnor/a56yt.html?arabic=اخطيت"}