{"title":"الشباك","author":"فيصل السديري","composer":"سهم","date":"2010","lyrics":"أشوفك والندى دمعٍ يبلل وجنة الشباك\nتشاور لي تعال ادفى بحضني عن براد الشوق\nولا مني مسحت دموع شباكي وعجزت القاك\nاحس من البراد ان القزاز بعبرته مخنوق\nواحس اني مع نفسي ونفسي تحسني وياك\nوادور عني وعنك ولا القانا واناظر فوق\nغدين القاك والقاني ورا نجمٍ بعيدٍ هناك\nوادنق والسما غير الكواكب ما بدا مخلوق\n\nوحشني وجهك اللي في صورك اشوفه بلياك\nتعبت اقرا تعابيرٍ عجزت اسمع لها منطوق\nعطشتك وانت قدامي ولكن ما قدرت ارواك\nشربتك حلم من ياسي عشان اروي جفاف عروق\nمع انك رحت ولا يمكن ترد تصدق استناك\nواحس بنفسي لوصلك وهو ماهو بصاير توق\nولا شفت الندى دمعٍ يبلل وجنة الشباك\nتخيلتك وراه وحاجبك عني ظما بشوق","url":"https://fnanen.com/klmat/alaghany/a/asma2-mnor/alshbak.html?arabic=&#x627;&#x644;&#x634;&#x628;&#x627;&#x643;"}