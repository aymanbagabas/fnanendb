{"title":"قالوا اشياء","lyrics":"من ورائي قالوا أشياء ليه ما انقالت أمامي\n\nوش يهم القلب دام اللي حكوا به من وراءه\n\nالدليل اني إلى من جيت فارض احترامي\n\nمن حكى لحظة غيابي صار ما عنده جراءه\n\nشوفني شامخ كريم النفس مترفع وسامي\n\nومن ترفع وبسموه كيف يسمع للدناءه\n\nكل مقام وله مقال وذا مقالي في مقامي\n\nالنجم مخلوق عالي ما يتنازل عن سماءه\n...\nثابت ومبداي واحد والثريا هي مرامي\n\nماني اللي الا تبدل جوهم بدل رداءه\n\nبعضهم يسعى بمكر وراح يبني لانهدامي\n\nحسبي الله والله أسرع مكر ويهدم له بناءه\n\nأعرف الناس ومعاهم واضح اسلوبي ونظامي\n\nوالتجارب علمتني لين ما حزت الكفاءه\n\nمن كثر بالوجه مدحه قلبه من الغل حامي\n\nومن يخون أكثر حديثه عن ضميره وبوفاءه\n\nنفسـه اللي في غيابي وجـه اصبع اتهامي\n\nنفسه اللي في حضوري هو بيحكم لي براءه\n\n\n\n\nمشاري ابراهيم\n\n\n\n\n\n\nمتعب الفرج\n\n\n\n\n\n\n2019","author":"مشاري ابراهيم","composer":"متعب الفرج","date":"2019","url":"https://fnanen.com/klmat/alaghany/b/bl8ys-ft7y/8aloa-ashya2.html?arabic=قالوا اشياء"}