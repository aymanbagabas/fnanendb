{"title":"ابويا واحشني","lyrics":"انا ابويا واحشني جدا .. محتاجه رأيه في حاجات\n\nاهمل في سؤاله عني .. ومجاش من يوم ما مات\n\nنضارته وساعته لسه .. ع الرف مكان ما سابهم\n\nوهدومه جوه كيسهم .. وجداد من يوم ما جابهم\n\nنفسي اتكلم معاه .. احكيله ع اللي تم\n\nوهقوله مين في مرضه .. زاره ونقله دم\n\nوهاقوله اني اسف .. علشان خبيت عليه\n\nواحلفله باني نفسي .. لو يوم المس ايديه\n\nواعمله شاي خفيف .. واقسم وياه رغيف\n\nكان حضنه جمعنا لما .. كان صوته فيه ونس\n\nوكتير بقعد معاه .. واشكيله من الحياه\n\nانا عاف انه سامع .. متأكد انه حس\n...\nماهو برضه الموت لا يمكن .. يقتل ف الناس شعورها\n\nوما فيش في الدنيا شجره .. تقطعها من جذورها\n\nوما فيش في الدنيا راحل .. الا وسايب وراه\n\nواحد من صلبه شبهه .. يدعيله في الصلاه\n\nانا ابويا واحشني جداً .. وحشاني معاه حاجات\n\nبطلت اعملها وحدي .. من ساعة لما مات\n\n\n كلمات:\n\n\n\n\n\n\n ألحان:\n\n\n\n\n\n\n تاريخ:\n\n\n\n\n\n\n\n\nاستمع إلى \"ابويا واحشني\" على أنغامي","author":"عمرو حسن","composer":"مصطفى العسال","date":"2017","url":"https://fnanen.com/klmat/alaghany/b/bl8ys-ft7y/aboya-oa7shny.html?arabic=ابويا واحشني"}