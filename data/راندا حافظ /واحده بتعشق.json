{"title":"واحده بتعشق","author":"احمد سامي","composer":"محمد النادي","date":"2019","lyrics":"تسمع عن واحده بتعشق واحد بيعذبها\nبيقرب منها يومين ويومين يبعد ويسيبها\nتاخد م الجرح نصيبها بعدين يرجع يحاسبها\nع اللي بتعمله في غيابه\nوفي اول كلمه حنينه منه بيقولهالها\nبتسامحه على الحاله اللي البعد مسببهالها\nوتشوف الدنيا بحالها وكانها راضيه بحالها وبقت تستحلي عذابه\nتسمع عن واحده بقت بتعيش يوم اه ويوم لا\nوالناس كلها شايفاها مظلومه وصاحبة حق\nالناس كلها الا انتى نفسي افهم بس لامتى\nانا خايفه في غيبه من دول القلب يبطل دق\nحتى اما بتمشي في عز ما محتاجه تكون جنبي\nما بيشغلنيش وقتها غير خوفي انه تشيل ذنبي\nبستحمل تعبي واخبي يالا اعمل ايه بقى في قلبي بيحبك اكتر مني\nالتضحيات اللي بضحيها ياريتك بتقدرها\nوياريتك تعرف قيمتي اللي باسلوبك ده مصغرها\nبينا حاجات بستخسرها وحاجات نفسي تغيرها اولها غيابك عني","url":"https://fnanen.com/klmat/alaghany/r/randa-7afzh/oa7dh-bt3sh8.html?arabic=&#x648;&#x627;&#x62D;&#x62F;&#x647; &#x628;&#x62A;&#x639;&#x634;&#x642;"}