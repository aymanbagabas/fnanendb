{"title":"محصلش حاجه","author":"شادي نور","composer":"بلال سرور","date":"2015","lyrics":"واديني سيبته وشوفت أهو محصلش حاجه\nوالوضع فعلا مختلفش في أي حاجه\nباكل وأضحك بشتغل وأعمل كل حاجه\nلا لا مش زعلانه وكئيبه\nمش ماسكه صورته وبتقهر زي العبيطه\nولا ماشيه وبخبط دماغي في كل حيطه\nمبردش عاللي يقولي كلمه جت بسيطه\nبعدك مش متصنف مصيبه\nبالعكس حتى أنا حاسه مرتاحه وسعيده\nمطلعش إنها حاجه وحشه أعيش وحيده\nهبدأ حياتي بصفحه فاضيه ولسه بيضا\nوبشنطة شخصيات جديده\nأنا عارفه إنه زمانه ماشي يقول عليا\nأنا واحده شريره وقويه ومفتريه\nشايفين يا ناس الست دي عملت إيه فيا\nكدبك سامعاه من وأنا بعيده\n\n...\n\nأسلوب كلامي طبيعي حيحير شويه\nأنا قاسيه ولا ده كله من كتر القسيه\nلو حد عايز يعرف من فينا الضحيه\nيسأل عن مواقفنا القديمه\nمقدرش أنكر إني لسه في جزء فيا\nبيقولي طب كنتي إستنيتي عليه شويه\nمتمثليش إنك عايشه طبيعي وعاديه\nمتمثليش إنك سليمه\nبالعكس حتى أنا حاسه مرتاحه وسعيده\nمطلعش إنها حاجه وحشه أعيش وحيده\nهبدأ حياتي بصفحه فاضيه ولسه بيضا\nوبشنطة شخصيات جديده\nأنا عارفه إنه زمانه ماشي يقول عليا\nأنا واحده شريره وقويه ومفتريه\nشايفين يا ناس الست دي عملت إيه فيا\nكدبك سامعاه من وأنا بعيده","url":"https://fnanen.com/klmat/alaghany/s/smyrt-s3yd/m79lsh-7ajh.html?arabic=%D9%85%D8%AD%D8%B5%D9%84%D8%B4%20%D8%AD%D8%A7%D8%AC%D9%87"}