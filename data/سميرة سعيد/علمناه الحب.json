{"title":"علمناه الحب","lyricist":"عبدالوهاب محمد","composer":"بليغ حمدي","date":"1982","lyrics":"علمناه الحب على إيدينا\nولما تعلم بص لغيرنا\nحب علينا يا سلام سلم\nعلمناه واحنا بنهواه\nبس ياريتنا ما علمناه\nكنا زماننا لا بنتندم ولا نتألم\nعلمناه وأمرنا لله\nعودناه ع الرقة منا سنة واثنين كان عايش فيها معانا يا ناس\nعودنا وتعلم منا كلام العين العين وما فيها من إحساس\nراح على غيرنا وكثر خيرنا الي زرعنا الهوى جواه\nبكرة الشوق لأيامنا يجيبو من غير ما احنا نترجاه\nعلمناه وأمرنا لله\nلما بقالو ريش وجناح لف على غيرنا سابنا وراح\nده احنا عشانه سبنا الباب باب الهوى من غير مفتاح\nنعمل إيه ولا نلوم مين نعتب ليه ماحنا الملومين\nما بنسألش دي غلطة مين احنا ضميرنا كده مرتاح\nعلمناه وأمرنا لله\nعلمناه لكن يا خسارة مش من طبعه الوفاء في هواه\nقلنا الحب يغير طبعه إنما طبعه فضل هوا\nوالإخلاص ما بيتعلمش واللي يدي ما بيندمش\nأصل لحد اليوم بنحبو حتى لو هو ظلمنا معاه\nعلمناه واحنا بنهواه\nبس ياريتنا ما علمناه\nكنا زماننا لا بنتندم ولا نتألم\nعلمناه وأمرنا لله","url":"https://fnanen.com/klmat/alaghany/s/smyrt-s3yd/3lmnah-al7b.html?arabic=%D8%B9%D9%84%D9%85%D9%86%D8%A7%D9%87%20%D8%A7%D9%84%D8%AD%D8%A8"}