{"title":"واقع مجنون","author":"بهاء الدين محمد","composer":"اشرف سالم","date":"2020","lyrics":"الشمس طالعه فوق .. والليل عالأرض ليه\nأسوار مالهاش بيبان .. والبحر فاضي ليه\nطلع المطر لفوق .. وخلاص ما نزلش تاني\nالخوف في كل عين .. اللي بيحصل ده إيه\nهو المكان ده فين .. ولا اسمه إيه\nإسمه الحياه إزاي .. أنا أشك فيه\nهي الحياه أمال .. مش عايشه ليه\nمش حلم ده واقع مجنون\nمجنون .. مجنون\n\n...\n\nجوايا البرد ليه .. ده الجو حر موت\nرغم الزحام ده ليه .. مش بسمع أي صوت\nبيقولوا الوقت فات .. إزاي ده ما حدش حس\nبيقولوا خلاص أهو فات .. والساعه بتمشي العكس\nهو المكان ده فين .. ولا اسمه إيه\nإسمه الحياه إزاي .. أنا أشك فيه\nهي الحياه أمال .. مش عايشه ليه\nمش حلم ده واقع مجنون\nمجنون .. مجنون\nالكل خايف ولا حد عارف\nولا حد شايف الجاي ده إيه\nوانا مهما كان اللي جاي أصعب\nحاعيش وحأقدر عليه","url":"https://fnanen.com/klmat/alaghany/s/smyrt-s3yd/oa83-mjnon.html?arabic=%D9%88%D8%A7%D9%82%D8%B9%20%D9%85%D8%AC%D9%86%D9%88%D9%86"}