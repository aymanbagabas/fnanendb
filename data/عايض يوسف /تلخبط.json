{"title":"تلخبط","lyrics":"شفتك وكل شي تلخبط مدري افرح ولا احبط\nليه على قلبي اتسلط يوم اني البعد ناوي\nانا قلبي ما يتحمل طيب ومن اهل اول\nتجفا ثم تبغاني اسأل لي متى تجرح واداوي\nتعبت اتوسل اترجاك تساعدني على فرقاك\nفشلت وما قدرت انساك يا ويلي ماني قاوي\n\n\n\n\nكنت مو عكس اتجاهك صادق احساسي تجاهك\nواشعر ب همك وآهك بس خالفت الهقاوي\nلي متى بتبقى سلبي غامض وتلعب بقلبي\nماهي حاله آه ياربي كرهي مع حبي متساوي\nتعبت اتوسل اترجاك تساعدني على فرقاك\nفشلت وما قدرت انساك يا ويلي ماني قاوي\n\n\n\n\nانت يعني مو ملاحظ ياللي عايشها تناقض\nمره واضح مره غامض ليت تنصفني وتاوي\nياخي بعلنها بصراحه قلبي غارق في جراحه\nما تهنى وشاف راحة يا مقضيها شكاوي\nانا تعبت اتوسل اترجاك تساعدني على فرقاك\nفشلت وما قدرت انساك يا ويلي ماني قاوي","author":"يم","composer":"عبدالقادر الهدهود","date":"2017","url":"https://fnanen.com/klmat/alaghany/3/3aydh-yosf/tl5b6.html?arabic=تلخبط"}