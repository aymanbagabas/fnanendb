{"title":"البنات","lyrics":"البنات البنات .. الطف الكائنات\n\nغنوا يا تلميذات .. تافاتيفى تاتاتاااااا\n\nقولوا يابختنا .. يابختنا يابختنا\n\n\n\nقد ايه كلنا .. كلنا كلنا\n\nفرحانين اننا\n\nاتولدنا بنااااات\n\n\n\n---\n\n\n\nالبنات حنينين .. كلهن طيبين\n\nهمهم خدمه بلدهم .. زيهم زى البنين\n\n\n\nالبنت زى الولد .. ماهيش كماله عدد\n\nفي الاحتمال و الجلد .. مذكوره ف المعجزات\n\n\n\n---\n\n\n\nالبنات ناصحين تمام .. يسألو الحاجه بكام\n\nينفعو وزراء ماليه .. وإقتصاد مافيش كلام\n\n\n\nالبنت عين امها .. وابوها يحبها\n\nوالكل معجب بها .. في الحي والبلكونات\n\n\n\n---\n\n\n\nياسلام على البنات .. الأروبه\n\nذاكره فوتغرفيه .. كمبيوتر معلومات\n\n\n\nيابنت يامؤدبه .. ياحلوه يامرتبه\n\nوبحتة الموهبه .. كم فينا من مبدعات\n\n\nاستمع إلى \"البنات\" على أنغامي","url":"https://fnanen.com/klmat/alaghany/s/s3ad-7sny/albnat.html?arabic=البنات"}