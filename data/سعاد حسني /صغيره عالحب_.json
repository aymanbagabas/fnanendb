{"title":"صغيره عالحب","lyrics":"الحلوه لسه صغيره  .. صغيره\nعالحب لسه صغيره .. صغيره\nشافت منام .. ولا في المنام\nفتحتلوا باب المندره\nاداها حتة سكره .. سكره\nطارت فى دنيا منوره  .. منوره\nتاهت معاه .. والحلم تاه\nرجعت للدنيا تقول يارتنا ياريتنا فضلنا جوه المندرة\n\n\n\n\nزوقيني يا لمونة زوقيني\nزحلقيني فوق صابونه فرجيني\nفرجيني الدنيا الحلوة فرجيني\nدوخيني يا لمونه دوخيني\n\n\n\n\nلا يا بنات انتوا لسه صغيرين\nوانت دخلك ايه من فضلك\nوكمان انت تطلع مين\nعموا حزمبل .. فاعل خير\nدايما احب اساعد الغير\nطيب قولى ياعم حزمبل\nانا راح اقولك سر خطير\nبس السر ده بيني وبينك\nقولى يابنتي السر في بير\nعايزه افتح عيني واغمض القى سني بقى عشرين\nعلشان ايه\nعلشان اعجب شاب يكون خمسه وتلاتين\nلا مش ممكن\nعلشان خاطرى بس ولو ليومين\nلا يوم واحد بس بشرط .. تمشى معايا على طول الخط\n\n\n\n\nبختك يابو بخيت .. الهمه يا جدعان\nشدوا الشبكه ولموا .. خلوا الرزق يبان\nصبرك حبه يا خال رزق الغيب ده حلال\nيجى بطولة البال مش عايزه شيال\nولا محتاج خيال يجري وراه بحصان\nبختك يابو بخيت\nيا بحر الهوى يا حبيبى انا ..\nانا كنت عايزة اجيلك بقالى كم سنه\nبيقولوا انك قوى .. وبتجرح بالاوى\nعلمني .. علمني بس حاسب  عليا من الهوى\nيا بحر الهوى .. يا حبيبي انا\n\n\n\n\nياعم يا صياد قولى الحكايه ايه\nمين العرايس دول مالهم حزانى ليه ؟\nبحر الهوى غدار والخطوه فيه فدان\nنزلوه فى ساعة شوق .. قبل الاوان باوان\nمتقولي يا صياد .. ايه الحكايه والبحر غدار ليه ؟؟\n\n\n\n\nأهلاً أهلاً يا اهلين .. ست الحسن ونور العين\nالعصفوره دي طايره منين .. والاموره دي كانت فين\nست الحسن على الشطين\n\n\n\n\nاهي دي الجنه اللى انا عايزاها\nانا طول عمري باتمناها\nالجنه دي جهنم حمره\nكل الالوان دي دهب قشره\nاسكت انت  ..اش فهمك انت\nيادي الداهيه يادي الندبه هتعقلي امتى\nاقطع فرق العب .. طيب واللى هيكسب\nاللى هيكسب يرمي ورقته\nوالعصفوره دي تبقى عروسته\n\n\n\n\nاهو هوه ده\nكله الا ده ..\nانا عايزه من ده يا حزمبل\nانا عايزه من ده ..\nاهو ده اللى هيقدر يسعدني من كلمه واحده\n\n\n\n\nبقى هوه الحب كده .. بقى هيا الدنيا كده\nيا خسارة فرحتي .. يا خسارة ضحكتي\nيا مين ياخدني تاني يرجعني لدنيتي\n\n\n\n\nمش هوه ده اللى .. بقى هوه ده اللى\nمش هوه ده .. ماهو هوه ده ..\nهما ليه بقوا كده .. اصلهم هما كده\nانا عارف بس ايه اللى جابك هنا\nما قلتلك تعالى معايا\nكنت هتوديني فين\nالبحر بتاعنا\nبس البحر بتاعكم ده بعيد قوي\nماحنا كنا هنوصل مسافة ما حكيلك حدوته\nحدوتة ايه ..\nحدوتة العصفور والبلبل\nاليوم خلص\nاخص عليك والنبي يا حزمبل !!\nاليوم خلص\nسيبه يقولى حكاية البلبل\nاليوم خلص\nانا حبيته والنبي يا حزمبل\nسيبه يقولى حكاية البلبل !!\n\n\n\n\nالحلوه لسه صغيره  .. صغيره\nعالحب لسه صغيره .. صغيره\nشافت منام .. ولا في المنام\nفتحتلوا باب المندره\nاداها حتة سكره .. سكره\nطارت فى دنيا منوره  .. منوره\nتاهت معاه .. والحلم تاه\nرجعت للدنيا تقول يارتنا ياريتنا فضلنا جوه المندرة\n\n\nاستمع إلى \"صغيره عالحب\" على أنغامي","url":"https://fnanen.com/klmat/alaghany/s/s3ad-7sny/9ghyrh-3al7b.html?arabic=صغيره عالحب"}