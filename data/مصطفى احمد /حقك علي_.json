{"title":"حقك علي","lyrics":"حقك علي ياللي تقول انت غلطان ... آمر وانا اطيعك بليا اعتراضي\n\nحكم الهوى حطك على القلب سلطان ... حكمتني يالزين صافي البياضي\n\n\n\nحطيت في قلبي من الصد نيشان ... لامن ذكرتك هل دمعي وفاضي\n\nعليك جاوبت الحمامه بالالحان ... ربي فتني عقب ماكنت فاضي\n\n\n\nمايستوي بين المحبين هجران ... شرع الهوى يسمح لنا بالتراضي\n\nيزعل على الوقت لاصرت زعلان ... وتضحك لي الايام لاصرت راضي\n\n\n\nيكفي كفايه كملت كل الاحزان ... حسناك ياراعي القرون العراضي\n\nاحكم وراع الحق ياخدر الاعيان ... ياسيدي خلك محامي وقاضي\n\n\nاستمع إلى \"حقك علي\" على أنغامي","url":"https://fnanen.com/klmat/alaghany/m/m96fa-a7md/78k-3ly.html?arabic=حقك علي"}