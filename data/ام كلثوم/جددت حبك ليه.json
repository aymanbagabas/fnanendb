{"title":"جددت حبك ليه","author":"احمد رامي","composer":"رياض السنباطي","date":"1952","lyrics":"جددت حبك ليه بعد الفؤاد مارتاح\nحرام عليك خليه غافل عن اللى راح\nده الهجر وانت قريب منى كان فيه أمل لوصالك يوم\nلكن بعادك ده عنى خلى الفؤاد منك محروم\nياهل ترى قلبك مشتاق يحس لوعة قلبى عليك\nويشعلل النار والأشواق اللى طفيتها إنت بأيديك\nدنا لو نسيت اللى كان وهان على الهوان\nأقدر أجيب العمر منين وأرجع العهد الماضي\nأيام ماكنا احنا الاتنين أنت ظالمنى وانا راضي\nصعبان على أقول لك كان والحب زى ماكان واكتر\nوافكر بليالى زمان واوصف فى جنتها واصور\nإنت النعيم والهنا وانت العذاب والضنى\nوالعمر إيه غير دول\nإن فات على حبنا سنه وراها سنة\nحبك شباب على طول\nإنت اللى فات بنعيمه وراح وفات لى طيفه فى خيالى\nأسهر معاه الليل سواح عايش على العهد الخالي\nوانت اللى فات بضناه وشقاه وساب لى ناره فى ضلوعي\nأن مر ع الخاطر ذاكره تنزت من الوجد دموعى\nياللى قضيت العمر معاك ارضى بجفاك واتمنى رضاك\nأنت النعيم والهنا وانت العذاب والضني\nوالعمر ليه غير دول\nإن فات على حبنا سن وراها سنة\nحبك شباب على طول\nياللى هواك فى الفؤاد عايش فى ظل الوداد\nانت الخيال والروح وانت سمير الأمل\nييجنى الزمان ويروح وانت حبيب الأجل\nوازاى أقول لك كنا زمان والماضى كان فى الغيب بكره\nواللى أحنا فيه دلوقت كان ح يفوت علينا ولا ندرى\nولما أكون وياك هايم فى بحر هواك\nمااعرفش إيه فات من عمرى إن كان رضا أو كان كان حرمان\nوافضل وبس أنت فى فكرى ياللي بحبك زى زمان","url":"https://fnanen.com/klmat/alaghany/a/am-klthom/jddt-7bk-lyh.html?arabic=%D8%AC%D8%AF%D8%AF%D8%AA%20%D8%AD%D8%A8%D9%83%20%D9%84%D9%8A%D9%87"}