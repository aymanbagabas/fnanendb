{"title":"غنى الربيع","lyricist":"احمد رامي","composer":"رياض السنباطي","date":"1943","lyrics":"غنى الربيع بلسان الطير رد النسيم بين الاغصان\nوالفجر قال ياصباح الخير يا صحبه الورد النعسان\nفرح بروحه الكون نادى وغنى\nوكل لحن بلون معنى ومغنى\nوانت ياغايب عن الحبايب ساكت عن القلب الحيران\nكلمنى، وهو اللي فات يتنسى والفكر عايش فيه\nطمنى، ان كان فؤادك قسي صابر وراضى بيه\nالميه فى الارض جفت والزهر ع الغصن نادى\nوالشمس فى الغرب راحت وادى الشفق لسه بادي\nوالطير سكت بعد ماغنى وادي صداه رايح غادي\nوانت يانور العين صوتك ياروحى فين\nياللى انت غايب عن الحبايب ماتكلم القلب الحيران\nفضلت عايش فى الاوهام لما اللى فات شفته تانى\nولما فقت من الاحلام زاد فى بعادك حرماني\nراح اللى راح من الليالى والوهم راح من خيالى\nوانت ياغايب عن الحبايب ساكت عن القلب الحيران","url":"https://fnanen.com/klmat/alaghany/a/am-klthom/ghna-alrby3.html?arabic=%D8%BA%D9%86%D9%89%20%D8%A7%D9%84%D8%B1%D8%A8%D9%8A%D8%B9"}