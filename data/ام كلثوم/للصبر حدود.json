{"title":"للصبر حدود","lyricist":"عبدالوهاب محمد","composer":"محمد الموجي","date":"1964","lyrics":"ماتصبرنيش بوعود\nوكلام معسول وعهود\nانا ياما صبرت زمان\nعلى نار وعذاب وهوان\nوهي غلطة ومش ح تعود\nولو ان الشوق موجود\nوحنيني اليك موجود\nانما للصبر حدود ... يا حبيبي\n\n---\n\nصبرني الحب كتير\nوداريت في القلب كتير\nورضيت عن ظلمك لكن\nكل ده كان تأثير\nوالقرب أساه وراني\nالبعد ارحم بكتير\nولقيتني وانا باهواك\nخلصت الصبر معاك\nوبأملي اعيش ولو انه\nضيع لي سنين في هواك\nواهي غلطه ومش ح تعود\n\n---\n\nاكتر من مره عاتبتك\nواديت لك وقت تفكر\nكان قلبي كبير بيسامحك\nانما كان غدرك اكبر\nاكبر من طيبة قلبي\nاكبر من طولة بالي\nاكبر من قوة حبي\nمع كل الماضي الغالي\nولقيتني وانا بهواك\nخلصت الصبر معاك\nوبأملي باعيش ولو انه\nضيع لي سنين في هواك\nواهي غلطة ومش ح تعود\n\n---\n\nماتصبرنيش ما خلاص\nانا فاض بيه ومليت\nبين لي انت الاخلاص\nوانا اضحي مهما قاسيت\nدامفيش في الدنيا غرام\nبيعيش كده ع الاوهام\nوالحب الصادق عمره\nعمره مايحتاج لكلام\nولقيتني وانا بهواك\nخلصت الصبر معاك\nوباملي باعيش ولو انه\nضيع لي سنين في هواك\nواهي غلطه ومش ح تعود\nولو ان الشوق موجود\nوحنيني اليك موجود\nانما للصبر حدود ياحبيبي","url":"https://fnanen.com/klmat/alaghany/a/am-klthom/ll9br-7dod.html?arabic=%D9%84%D9%84%D8%B5%D8%A8%D8%B1%20%D8%AD%D8%AF%D9%88%D8%AF"}