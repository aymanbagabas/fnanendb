{"title":"غلبت اصالح في روحي","author":"احمد رامي","composer":"رياض السنباطي","date":"1946","lyrics":"غلبت اصالح فى روحى عشان ماترضى عليك\nمن بعد سهدى ونوحى ولوعتى بين ايديك\n\nصعبان على اللى قاسيته فى الحب من طول الهجران\nمااعرفش ايه اللى جنيته من بعد مارضيت بالحرمان\nفضلت اقول الزمان غير على البعد حالك\nوالا الرضا بالهوان كتر على دلالك\n\nوانا اللى اخلصت فـ ودى وفضلت طول العمر امين\nياخد الزمان من ويدى وقلبك انت على ضنين\n\nكنت اشتكى لك ايامى واشكى لمين ظلمك لى\nوكان رضاك نور احلامي لما الزمان يقسى على\n\nصبحت اشكى منك لروحى وفضلت اخبى عنك جروحى\nوبعدت عنك والفكر كان دايما ويالك\nوالقلب منك غضبان فى دنيا الحب معاك\nمجروح وضامم جناحه على الجراح اللى فيه\nاليل يردد نواحه طول ما اليفه مجافيه\n\nلما الزمان اللى غدر به بعدك وكنت نديم شكواه\nرماك وجه السهم فى قلبه عطف عليك والوجد ضناه\nحتى الزمان اللى كان عطفك يا عينى عليه\nخلانى ارضى الهوان واسلم الروح اليه\nواسال عنك والقلب كان غضبان منك\nواحمل همك وانا اللى طول بعدى ماهمك\nوابات اصالح فى روحى عشان ماترضى عليك\nوانسى سهادى ونوحي ولوعتي بين ايديك","url":"https://fnanen.com/klmat/alaghany/a/am-klthom/ghlbt-a9al7-fy-ro7y.html?arabic=%D8%BA%D9%84%D8%A8%D8%AA%20%D8%A7%D8%B5%D8%A7%D9%84%D8%AD%20%D9%81%D9%8A%20%D8%B1%D9%88%D8%AD%D9%8A"}