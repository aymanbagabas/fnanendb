{"title":"ولحد امتى ح تداري","lyricist":"احمد رامي","composer":"محمد القصبجي","date":"1936","lyrics":"ولحد إمتى ح تداري حبي\nوالدمع اهو بالسر باح\nوتخبي عني اللي جوه قلبي\nوالقلب كله مليان جراح\nفضلت ساكته والقلب مايل\nوفضلت صابر على الدلال\nومره وحده بانت دلايل\nوشفت قلبي سمح وقال\nما تصرحي لي زي الأحبه\nما دام عينيك فيها الكلام\nهي المحبة شئ يستخبى؟\nوالعين لغاها نجوى الغرام","url":"https://fnanen.com/klmat/alaghany/a/am-klthom/ol7d-amta-7-tdary.html?arabic=%D9%88%D9%84%D8%AD%D8%AF%20%D8%A7%D9%85%D8%AA%D9%89%20%D8%AD%20%D8%AA%D8%AF%D8%A7%D8%B1%D9%8A"}