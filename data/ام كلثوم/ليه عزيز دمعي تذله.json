{"title":"ليه عزيز دمعي تذله","lyricist":"حسن صبحي","composer":"زكريا احمد","date":"1931","lyrics":"ليه عزيز دمعي تذله كل ساعة بين ايديك\nبعد صبر العمر كله وانشغال قلبي عليك\nمش حرام والله حرام\n\nشوف دلالك زي كيفك دي الحلاوة في الدلال\nبس خلّي العين تشوفك يوم وتفرح بالجمال\nليه تكايدني وطيفك حرَّم الجفن المنام\n\nأعمل ايه والحب ساكن مهجتي والوجد زاد\nوالقوام عـادل ، ولكن حكمه قاسي ع الفؤاد\nكل ده والقلب صابر وانت هاجر يا سلام\nمش حرام والله حرام\n\nالغـرام آمـر ونـاهي حتى في أحلام شبابي\nحلم يفرِحْني خيالك فيه وحلم يزيد عذابي\nوانت ساهي وعني لاهي حـتى مـا تبْعت سـلام\nمش حرام والله حرام","url":"https://fnanen.com/klmat/alaghany/a/am-klthom/lyh-3zyz-dm3y-tzalh.html?arabic=%D9%84%D9%8A%D9%87%20%D8%B9%D8%B2%D9%8A%D8%B2%20%D8%AF%D9%85%D8%B9%D9%8A%20%D8%AA%D8%B0%D9%84%D9%87"}