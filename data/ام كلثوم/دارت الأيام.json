{"title":"دارت الأيام","lyricist":"مأمون الشناوى","composer":"محمد عبد الوهاب","date":"1970","lyrics":"و دارت الأيام\nومرت الأيام\nما بين بعاد وخصام\nوقابلته....نسيت اني خصمته\nونسيت الليل اللي سهرته\nوسامحت عذاب قلبي وحيرته\nما اعرفش ازاي ازاي ازاي انا كلمته\nما اقدرش على بعد حبيبي\nانا ليه مين انا ليه مين الا حبيبي\n\nقابلني والأشواق في عنيه\nسلم\nسلم وخد ايدي في ايديه\nوهمس لي قالي الحق عليه\nنسيت ساعتها بعدنا ليه\nفين دموعي للي ما نامت ليالي\nبابتسامه من عيونوا نسهالي\nامر عذاب....واحلى عذاب\nعذاب الحب..عذاب الحب للأحباب\nما اقدرتش اصبر يوم على بعده\nده الصبر عايز عايز صبر لوحده\n\nوصفولي الصبر\nلقيته خيال وكلام في الحب\nيا دوب يا دوب ينقال\nواهرب من قلبي اروح على فين\nليالينا الحلوة في كل مكان\nمليناها حب احنا الأثنين\nوملينا الدنيا امل\nامل وحنان\nعيني عيني على العاشقين\nحيارى مظلومين\nعالصبر مش قادرين\n\nودارت الأيام\nومرت الأيام\nوهل الفجر بعد الهجر\nبلونه الوردي بيصبح\nونور الصبح صحى الفرح\nوقال للحب قوم نفرح\nمن فرحتي فرحتي تهت مع الفرحه\nمن فرحتي فرحتي لا بنام ولا بصحى\nولقيتني معاك بعيش معاك بعيش في ربيع\nما فيش كده ما فيش كده ما فيش كده بين شوق ما ينتهيش\nوشوق وشوق وشوق ثاني ابتدى","url":"https://fnanen.com/klmat/alaghany/a/am-klthom/dart-alayam.html?arabic=%D8%AF%D8%A7%D8%B1%D8%AA%20%D8%A7%D9%84%D8%A3%D9%8A%D8%A7%D9%85"}