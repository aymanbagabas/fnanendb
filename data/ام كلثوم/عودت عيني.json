{"title":"عودت عيني","author":"احمد رامي","composer":"رياض السنباطي","date":"1957","lyrics":"عودت عيني على رؤياك وقلبي سلم لك أمري\nأشوف هنا عيني في نظرتك لي\nوالقي نعيم قلبي يوم ما التقيك جنبي\nوان مر يوم من غير رؤياك\nما ينحسبش من عمري\nقربك نعيم الروح والعين ونظرتك سحر والهام\nوبسمتك فرحة قلبين عايشين على الأمل البسام\nان غبت يوم عني أفضل انا وظني\nيقربك مني ويبعدك عني\nواحتار في أمري معاه ومعاك\nوان مر يوم من غير رؤياك مينحسبش من عمري\nلو كنت خدت على بعادك كنت أقدر اصبر واستنى\nواسهر على ضي ميعادك لما الزمان يجمع بينا\nأبات على نجواك واصبح على ذكراك\nواسرح وفكري معاك لكن غالبني الشوق في هواك\nوإن مر يوم من غير رؤياك ما ينحسبش من عمري\nزرعت في ظل ودادي غصن الأمل وانت رويته\nوكل شئ في الدنيا دي وافق هواه انا حبيته\nومهما شفت جمال وزار خيالي خيال\nانت اللي شاغل البال وانت اللي قلبي روحي معاك\nوإن مر يوم من غير رؤياك ما ينحسبش من عمري\nويوم ما تسعدني بقربك الاقي كل الناس احباب\nويفيض على نور حبك اقول مفيش في الحب عذاب\nالحب كله نعيم لا فيه عذول بيلوم\nولا فيه حبيب محروم\nيا ريت يدوم للقلب صفاك واقضي طول العمر معاك\nده ان مر يوم من غير رؤياك ما ينحسبش من عمري","url":"https://fnanen.com/klmat/alaghany/a/am-klthom/3odt-3yny.html?arabic=%D8%B9%D9%88%D8%AF%D8%AA%20%D8%B9%D9%8A%D9%86%D9%8A"}