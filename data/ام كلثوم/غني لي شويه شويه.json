{"title":"غني لي شويه شويه","lyricist":"محمود بيرم التونسي","composer":"زكريا أحمد","date":"1945","lyrics":"غنّي لي شوية شوية ....غنّي لي وخد عينيّ\nخليني أقول ألحان ...تتمايل لها السامعين\nوترفرف لها الأغصان ....النرجس مع الياسمين\nوتسافر بها الركبان ...طاويين المواكب طيّ\nشوي شوي ...شوي شوي\nالمغنى حياة الروح ....يسمعها العليل تشفيه\nوتداوي كبد مجروح ....تحتار الأطبّة فيه\nوتخلي ظلام اللّيل ....في عيون الحبايب ضيّ\nشوي شوي ...شوي شوي\nلأغنّي واقول للطير ...من بدري صباح الخير\nوالقمري مع الخضّير ...ويّاي يردّو عليّ\nشوي شوي ....شوي شوي\nأحلفلك ..بربّ البيت ......يا مصدّق بربّ البيت\nلاسحركم إذا غنّيت .....وارقّص بنات الحيّ\nشوي شوي ....شوي شوي\nلأغني واغني واغني .... واوري الخلايق فني\nوالإنسي يقول للجني .... والرايح يقول للجاي\nالمغنى حياة الروح ....يسمعها العليل تشفيه\nوتداوي كبد مجروح ....تحتار الأطبّة فيه\nوتخللي ظلام اللّيل ....في عيون الحبايب ضيّ\nشوي شوي ....شوي شوي","url":"https://fnanen.com/klmat/alaghany/a/am-klthom/ghny-ly-shoyh-shoyh.html?arabic=%D8%BA%D9%86%D9%8A%20%D9%84%D9%8A%20%D8%B4%D9%88%D9%8A%D9%87%20%D8%B4%D9%88%D9%8A%D9%87"}