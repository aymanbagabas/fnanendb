{"title":"سكت والدمع اتكلم","lyricist":"احمد رامي","composer":"محمد القصبجي","date":"1930","lyrics":"سكت والدمع اتكلم على هواه\nوالقلب ياما بيتألم من قولتي آه\nتنزل دموعي على خدودي  ولا ترحمش\nوأقول لها دموعي شهودي  ماتصدقش\nدايماً تكدني في حبي وتقول خداع\nوالوجد راح يكل قلبي من دي الأوجاع\nردي علي دموعي دموعي صعبت عليه\nالنار بترعى ضلوعي وبس ليه الأسيه\nتعالي نشرح هوانا  واوصف لك اللي ضناني\nوتدوقي م اللي سقانا والمر من كاس هواني\nماتصدقيني بعد اللي كان\nوترحميني من الزمان\nمحتار بين اللي  شايل  همه من أيامي\nوبين فؤادي وطول همه لاجل غرامي","url":"https://fnanen.com/klmat/alaghany/a/am-klthom/skt-oaldm3-atklm.html?arabic=%D8%B3%D9%83%D8%AA%20%D9%88%D8%A7%D9%84%D8%AF%D9%85%D8%B9%20%D8%A7%D8%AA%D9%83%D9%84%D9%85"}