{"title":"تشوف اموري وتتحقق","lyricist":"احمد رامي","composer":"محمد القصبجي","date":"1926","lyrics":"تشـوف أموري وتتحقق وبرضه مش عايزة تصدق\nبانت لـها غيرتي عليها وجست النار بإيديها\nوشافت لها الميل بعينيها وبرضه مش عـايزة تصدق\nشكيت لها من طول سهدي وبان لها شدة وجدي\nوشافتني بين الناس وحدي وبرضه مش عايزة تصدق\nوسمعت العاذل بيقول ويعيد وأنا صابر مشـغول\nوبان لعينها ألف دليل وبرضه مش عايزة تصدق\nإيــــه يعني لما تكذبني ما دام ضميري راضي عني\nوازاي تشوف وتصدقني وهي مش عايزة تصدق","url":"https://fnanen.com/klmat/alaghany/a/am-klthom/tshof-amory-ott788.html?arabic=%D8%AA%D8%B4%D9%88%D9%81%20%D8%A7%D9%85%D9%88%D8%B1%D9%8A%20%D9%88%D8%AA%D8%AA%D8%AD%D9%82%D9%82"}