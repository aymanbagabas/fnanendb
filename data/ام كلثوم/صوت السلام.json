{"title":"صوت السلام","author":"بيرم التونسي","composer":"رياض السنباطي","date":"1956","lyrics":"صوت السلام هو اللي ساد واللي حكم\nعلى الدخيل اللي اندحر واللي انهزم\nعدونا لما ابتدا قدمنا أرواحنا فدا\nواستعجبت من بأسنا كل الأمم\nثلاث أمم يا بور سعيد متقدمه\nبدبابات وطيارات تملا السما\nما اتقدموش من بور سعيد ولا قدم\nالأوله داخله البلاد مستعمرة\nوالثانيه بعد الانكسار مجبره\nوالثالثة على العرب متأجرة\nهدموا البيوت قتلوا النفوس\nواحنا هدمنا عزمهم في الشرق كله ومجدهم\nثلاث أمم شايله العتاد وكلهم\nما تقدموش من بورسعيد ولا قدم\nصوت السلام هو اللي فاز واللي غلب\nودمنا الغالي على الأرض أنكتب\nلا يتمحى عن أرضنا ولا يزول واحنا هنا\nمتمسكين في حقنا متسلحين بعزمنا\nشافوا العدا في مصر عزم ومقدره\nشافوا نفوس تتباع واللي اشترى\nلطموا الخدود واتندموا على اللي جرى\nواللي بنوه في سنين في ساعة أنهدم","url":"https://fnanen.com/klmat/alaghany/a/am-klthom/9ot-alslam.html?arabic=%D8%B5%D9%88%D8%AA%20%D8%A7%D9%84%D8%B3%D9%84%D8%A7%D9%85"}