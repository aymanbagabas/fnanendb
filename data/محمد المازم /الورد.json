{"title":"الورد","lyrics":"حط عقلك براسك ... فيه تلقى خلاصك\nوان سبحت الليالي ... لاتحدد مغاصك\nجان ماصنت سرك .. كيف غيرك يصونه\nمن يخونه فؤاده ... سهله غيره يخونه\nيذبل الورد لما ... ينقطف من غصونه\nكون واثق بنفسك ... لو عصتك الأماني\nبين يومك وأمسك ... يختلف حال ثاني\nلاتسلم شعورك ... للذي مايصونه\nصادق الحب واضح ... تعرفه من عيونه\nيذبل الورد لما ... ينقطف من غصونه\nابتسم لليالي ... يبتسم لك زمانك\nلو تبي تعيش غالي ... صون واحفظ لسانك\nلاتفضض بسرك ... عند من لايصونه\nخل قولك يراوح ... بين عقله وجنونه\nيذبل الورد لما ... ينقطف من غصونه","url":"https://fnanen.com/klmat/alaghany/m/m7md-almazm/alord.html?arabic=%D8%A7%D9%84%D9%88%D8%B1%D8%AF"}