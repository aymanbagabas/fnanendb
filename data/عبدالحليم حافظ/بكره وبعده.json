{"title":"بكره وبعده","lyricist":"فتحي قوره","composer":"منير مراد","date":"1957","lyrics":"بكره وبعده بكره وبعده .. اللي وعدني ح يوفي بوعده\nكلها بكره بس وبعده ..\nأجمل يوم ح يمر عليّ .. بعد يومين ح تشوفه عينيه\nوالدنيا دي إزاي ح تساعني .. فرحتي أكبر منها شوية\nوعلى البعد العين شايفاها .. جاية وجايبة السعد معاها\nهنه يومين اتنين والقاها ..\nكلها بكره .. كلها بكره .. بس وبعده ..\nبعد يومين ح يجيني جوابه .. يسعد بيه قلبي وأحبابه\nواللي فات من عمري نسيته .. إلا اليوم ده عملت حسابه\nولقيت قلبي اللي بيتمنى .. تايه بين النار والجنة\nقلت استنى راح تتهنى\nكلها بكره بس وبعده ..\nياللي معادك شاغل بالي .. من دلوقتي وعاش في خيالي\nاليومين ح يفوتوا أيام .. والليلتين ح يمروا ليالي\nوالمواعيد لو هانوا عليه .. أنت ميعادك جوه عنيه\nولا فيش غيره عمل كده فيه ..\nكلها بكره .. بس وبعده..","url":"https://fnanen.com/klmat/alaghany/3/3bdal7lym-7afzh/bkrh-ob3dh.html?arabic=%D8%A8%D9%83%D8%B1%D9%87%20%D9%88%D8%A8%D8%B9%D8%AF%D9%87"}