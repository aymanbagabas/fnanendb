{"title":"ذكريات (وطني)","lyricist":"احمد شفيق كامل","composer":"محمد عبدالوهاب","lyrics":"رجعتنى الذكريات...للى فات من حكاية لحكايات\nفكرتنى وافتكرت...وبخيالى هناك بعدت ... واتخت\nفكرتنى بالطفولة ...واللى كان وقت الطفولة\nوافتكرت سنين بعيدة... بعيدة...مش سعيدة\nواحنا فى مصر الجديدة ...ده كان زمان\nالجيران من كل جانب ...كانوا اكترهم اجانب\nالانجليز حالهم يغيظ... والعجايب\nكنت حاسس انى انا واهلى الاجانب\nذكريات\nحتى اسماء الشوارع والمصانع كلها قدام عنيا اجنبية\nذكريات\nكنت تلميذ فى ابتدائى ..واصدقائى ...يوم كدة فى شارع جنب بتنا\nكن بنطير طيرتنا ...اللى صنعينها بأدينا ...التقينا\nشلة من اولادهناك ..انجليز من سننا ..بيطيروا هما كمان طيرتهم زينا\nطيرتنا وطيرتهم مرت النسمة خدتهم ...شبكتهم... عقدتهم ...وقعتهم\nالولاد الخوجات بالضرب هات فينا ...ضربناهم برجلينا وادينا ...وانتهينا\nفى البوليس راحوا اشتكونا... وجرجرونا... وبهدلونا\nالتقينا فى قسمنا... اللى اسمه عربى... الشويش راجل اوروبى\nانجليزى وشه احمر قال:\nEgyptians ...how dare you beet them\nDon\\ know them\nدول حماية\nابتدى قلبى الصغير يدور عن جواب لسؤال يحير\nاحنا مين ...فى بلدنا وللا فين؟\nالتقيت رد السؤال الاحتلال..ظلم وضلال... ظلم وظلام\nالذكريات... للى فات رجعتنى وفكرتنى الذكريات\nانا شفت العلم البريطانى...  بيدنس نسمةاوطانى\nمنظر حسرنى وبكانى ...خلانى كرهت اشوف تانى\nوفى علمى دريت دمع هوانى\nازاى اوطانى الجبارة...محكومة بقصر وبسفارة\nولكل دخيل فيها ادارة...وجيوش محتلة ومخمورة\nتنهب فى بلدنا المأسورة\nازاى\nوازاى فى اللد وفى الرملة كانت العملة\nمآساةكاملة ...استشهد اخويا فى ارضيها بين روابيها\nوحبيبتة خطيبتة منساش لوعتها... وكلامها لصورته\nازاى يا حبيبى ..ازاى غشوك ...ازاى بسلاحك... بأديك قتلوك\nازاى\nاسلحة فسدانة وخسرانة غشنا حكمنا ودسوها\nلية تاجروا فيها... وقتلونا بيها لية\nوفى ليلةرهيبة والريح بتصفر وتزوم... ولا باينة نجوم\nالقاهرة... الساحرة... الساهرة\nازاى\nبقت فلحظات كلها دخان ولهب ونيران\nوصراخ وعذاب... وخراب.... ودمار... بتكلها النار\nالقاهرة.... الساحرة\nازاى\nوالنيران... صبحت رمادواللهب فى قلوبنا قاد رغم السكون\nكان الغضب بركان بيغلى فى العيون كل العيون\nوصحيت على ثورة ... بترج الدنيا\nولقيت اوطانى حكمهافى اديا وجمال قدامى بينادى عليا\nقوم وارفع راسك واشبع حرية\nكنت فى صمتك مرغم...كنت فى حبك مكره\nوالله زمان يا سلاحى...الله اكبر\nاشتقت لك فى كفاحى الله اكبر\nانطق وقول انا صاحى الله اكبر\nبعد طول الذكريات واللى فات من حكاية لحكايات\nبصيت لطفولة اولادى\nوبقيت اتصور احفادى\nبتغنى وبتنادى... بكرامة... وسلامة\nهنا وطن الحرية هنا حصن القومية العربية\nاحرار فى بلدنا فى دنيتنا...ولا فيش فى سمانا اللا ريتنا\nاحرار ونحب الحرية لبلدنا ولكل الدنيا ولكل الامةالعربية\nيا بلادى","url":"https://fnanen.com/klmat/alaghany/3/3bdal7lym-7afzh/zakryat--o6ny-.html?arabic=%D8%B0%D9%83%D8%B1%D9%8A%D8%A7%D8%AA%20(%D9%88%D8%B7%D9%86%D9%8A)"}