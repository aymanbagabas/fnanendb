{"title":"هل الربيع الجميل","lyricist":"ابراهيم رجب","composer":"عبدالحميد توفيق","lyrics":"هل الربيع الجميل ع الدنيا نورها\nومال على الارض زوقها وخضرها\nوفات على النسمة روقها وعطرها\nوالوقت يحلى مابين المية والخضرة\nهل الربيع الجميل ع الدنيا نورها\nساحر .. وسحره حلال\nوالبهجة فى كاسه\nشاعر.. ونور الجمال شعره واحساسه\nفنان.. وقلب الشباب فتح لأنفاسه\nوتاه فى يومه بين امبارح وبين بكرة\nهل الربيع الجميل ع الدنيا نورها\nومال على الارض زوقها وخضرها\nوفات على النسمة روقها وعطرها\nوالوقت يحلى مابين المية والخضرة\nهل الربيع الجميل ع الدنيا نورها\nشباب فى عيد الشباب\nمن فرحته غنى\nربيع فى صحبة ربيع\nأجمل مانتمنى\nيسابق النسمة من جنة الى جنة\nزى الفراشة ومن زهرة إلى زهرة\nهل الربيع الجميل ع الدنيا نورها\nالزهر فتح لنا فله وريحانه\nوالطير على الغصن حيانا بألحانه\nومعبد الحسن نادانا لأحضانه\nنعيش زمان الهنا\nونجدد الذكرى\nهل الربيع الجميل ع الدنيا نورها","url":"https://fnanen.com/klmat/alaghany/3/3bdal7lym-7afzh/hl-alrby3-aljmyl.html?arabic=%D9%87%D9%84%20%D8%A7%D9%84%D8%B1%D8%A8%D9%8A%D8%B9%20%D8%A7%D9%84%D8%AC%D9%85%D9%8A%D9%84"}