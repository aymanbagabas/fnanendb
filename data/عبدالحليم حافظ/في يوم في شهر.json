{"title":"في يوم في شهر","author":"مرسي جميل عزيز","composer":"كمال الطويل","date":"1959","lyrics":"في يوم في شهر في سنة\nتهدى الجراح وتنام\nوعمر جرحي أنا\nأطول من الأيام\nوداع يا دنيا الهنا\nوداع يا حب يا أحلام\nدا عمرو جرحي أنا\nأطول من الأيام\nحبيبي شايفك وأنت بعيد\nوأنا في طريق السهد وحيد\nوكل خطوة في بعدك ليل\nوشوق وذكرى وجرح بعيد\nحبيبي شايفك بروحي شايفك\n\nبقلبي شايفك بحبي شايفك\nشايف سلامك شايف كلامك ضحكة شفايفك\n\nشايفك وليل الفراق ع البعد فارد جناحه\nعلى جريح مشتاق يعرف نهاية جراحه\n\nفي يوم في شهر في سنة\nكنت أتمنى يطول العمر واعيش حواليك\n\nولاشوف بعدي دمعة حزينة تملأ عينيك\nلو كان بأيدي كنت أفضل جنبك\n\nوأجيب لعمري ألف عمر وأحبك\nيا فرحة كانت ماليه عينيه\n\nواستكترنها الدنيا عليه\nيا حبيبي راح اللي راح وفرقتنا الليالي\n\nومهما أداري الجراح حتعرف اللي جرالي\nفي يوم في شهر في سنة","url":"https://fnanen.com/klmat/alaghany/3/3bdal7lym-7afzh/fy-yom-fy-shhr.html?arabic=%D9%81%D9%8A%20%D9%8A%D9%88%D9%85%20%D9%81%D9%8A%20%D8%B4%D9%87%D8%B1"}