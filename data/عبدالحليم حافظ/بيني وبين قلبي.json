{"title":"بيني وبين قلبي","lyricist":"محمد علي احمد","composer":"خليل المصري","lyrics":"بينى وبين قلبى حكاية  مالاهاش فى العمر نهاية\nبينى وبين قلبى بينى وبين قلبى\nيشاركنى فى صفو غرامى  يسعدنى فى وقت الامى\nويجيب سيرتك فى منامى ورضاك على القلب كفاية\nبينى وبين قلبى حكاية\nوان جانى الليل يحكيلى عنك ويطول لليلى\nاسهر واسبح فى خيالى  ويبات سهران ويايه\nبينى وبين قلبى حكاية\nوان طال بعدك على عينى  يحلف انك هاتجينى\nوان شافك بتهنينى  الاقيه بيغنى معايه\nبينى وبين قلبى حكاية\nوان كان غيرك يشغلنى  يخاصمنى ويبعد عنى\nويروح يشكيلك منى  واناديه مايفيد ندايه\nبينى وبين قلبى حكاية\nبينى وبين قلبى حكاية  مالاهاش فى العمر نهاية\nبينى وبين قلبى بينى وبين قلبى","url":"https://fnanen.com/klmat/alaghany/3/3bdal7lym-7afzh/byny-obyn-8lby.html?arabic=%D8%A8%D9%8A%D9%86%D9%8A%20%D9%88%D8%A8%D9%8A%D9%86%20%D9%82%D9%84%D8%A8%D9%8A"}