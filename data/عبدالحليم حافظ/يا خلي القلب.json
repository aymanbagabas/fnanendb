{"title":"يا خلي القلب","lyricist":"مرسي جميل عزيز","composer":"محمد عبدالوهاب","date":"1969","lyrics":"يا خلي القلب يا حبيبي لو فى قلبك قد قلبي حب يا حبيبي\nلو بتكوي النار نهارك لو بتسهر زي ليلي\nلو صحيح بتحب كنا نحضن حبنا ونبعد بعيد\nعن عيون الدنيا عن كل العيون\nلو في قلبك قد قلبى حب\nكنا نمشي الف ليله وليله ليل ونهار\nلما نوصل نجمه ما لهاش اي جار\nوالا نسكن لؤلؤه فى ابعد بحار يا حبيبي\n---\nالقمر القمر خدنا على موجه قمر\nفوق الصحاري والسما والبحر والليل والوجود\nفوق عيون الناس فوق جبال الشوق وفوق كل الحدود\nالقمر خدنا لجزيره ابعد من الخيال\nلا شافتها عين ولا خطرت ببال\nيا حبيبي وصلنا فوق بر الامان\nافتح البيبان لقلبك ولشبابك ولحبيبك\n\nابعد الخوف عن رموشك اوعى شئ فى الكون يحوشك\nغني .. ارقص ..اجري ..اجري .. اجري\nاضحك قل بحبك\nوانس كل الدنيا الا عيوني عيون حبيبك\nما تشوفكش عيون يا حبيبي\n---\nشفت وخداني الاماني لحد فين شفت بحلم بحلم قد ايه\nيرضيك نحب الحب ده ونعيش بعاد بالشكل ده\nعايز احس بحب مالي كل لمحه من وجودك\nعايز احس اني ابتسامتك دمعتك فرحه شبابك لون خدودك\nعايز احس اني حبيبك ولهيبى يصحي لهيبك\nيا حبيبي رجعنا فوق بر الامان\nافتح البيبان لقلبك ولشبابك ولحبيبك\nابعد الخوف عن رموشك اوعى شئ فى الكون يحوشك\nغني ارقص اجري اضحك غير عيوني عيون حبيبك\nما تشوفكش عيون يا حبيبي","url":"https://fnanen.com/klmat/alaghany/3/3bdal7lym-7afzh/ya-5ly-al8lb.html?arabic=%D9%8A%D8%A7%20%D8%AE%D9%84%D9%8A%20%D8%A7%D9%84%D9%82%D9%84%D8%A8"}