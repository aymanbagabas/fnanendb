{"title":"صوره (وطني)","lyricist":"صلاح جاهين","composer":"كمال الطويل","lyrics":"صورة صورة صورة  كلنا كدا  عايزين صورة\nصورة صورة صورة تحت  الراية المنصورة\nصورة للشعب الفرحان تحت الراية المنصورة\nيا زمان صورنا صورنا يا زمان\nهنقرب من بعض كمان واللي  هيبعد فى الميدان\nعمره ما هيبان فى الصورة\nخضرة وماية وشمس عفية وقبة سما زرقا مصفية\nونسايم سلم وحرية ومعالم فن ومدنية\nومداين صاحية الفجرية    علي أشرف ندهة واذان\nدي بلدنا\nدي بلدنا مصر العربية صورة .....صورة\nصورة منورها الامام\nعلي مدد الشوف مدنه ومدنه  دي لصلاتنا ودي لجهادنا\nمدخنة قايدة قلوب حسّادنا       تحتها صلب كأنه عنادنا\nوقدّامه من اغلى اولادنا    عامل ومهندس عرقان\nشّبان والشبان فى بلدنا  فى الصورة فى اهم مكان\nصوّر يا زمان  صوّر  يا زمان\nكلنا هنا فى الصورة زمايل  نوفي  اللي ميثاقنا  عليه   قايل\nمن اصــــــغر  طفله  بجدايل علي زرع  ودرس  بتــتمايل\nللفلاح ابو خير وجــمايل للواعظ  الحافظ القرأن\nللجندي الاسد اللي شايل علي كتفه درع الاوطان\nوبعيد عن العين لكن فى الصورة اوضــــح ناس\nناس تحت حر الجبال والقلب كله حماس\nبتفجر الرمل انهار من ذهب أســــــــود\nوناس بتكــسيه بخضره وكل لون له ناس\nواساتذه وعلما ومعامل ودكاتره من الشعب العامــل\nورجال سكر علي مكاتبها تخدم بالروح لما تعامـــل\nفى الصوره   مفهاش الخامل والهامل واجبه نعسـان\nمفهاش الا الثوري الكامل المصري العربي الانسان\nصور يا زمان صور يا زمان\nحلوين قوي  كده وحياه ربي يا حبايبي  بقولها من قلبي\nثورتنا صورتنا ومااحلاها فى اطار التنظيم الشـــــعبي\nناصر واحنا كلنا حواليه ناصر وعيونا الدنيا عليه ناصر\nناصر ناصر والنصر بيسعي اليه  والشعب دليله وإلهامه\nقربوا من فكره واحلامه ياللي عليكم كل كلامه\nناصر ناصر ناصر\nفى الصوره طالقكم قدامه قلتم ايه ناصر ناصر\nقيادات شعبيه قلتم ايه؟\nقلنا يا زعمنا قلوبنا اهي ايامنا اهي ليالينا  اهي\nفى يوم الدم... وهبنا الدم.. حاربنا بالليالي ليه؟\nوالصوره اكتملت بالرواد مع ناصر وايدهم فى ايديه\nالشعب ووطنه... وزمنه وعمله... وامله بطله.... ابو الشجعان\nصور يا زمان يا زمان صور يا زمان","url":"https://fnanen.com/klmat/alaghany/3/3bdal7lym-7afzh/9orh--o6ny-.html?arabic=%D8%B5%D9%88%D8%B1%D9%87%20(%D9%88%D8%B7%D9%86%D9%8A)"}