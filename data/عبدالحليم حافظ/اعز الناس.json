{"title":"اعز الناس","lyricist":"مرسي جميل عزيز","composer":"بليغ حمدي","lyrics":"أعز الناس\nعلى طول الحياة نقابل ناس ..\nونعرف ناس ..  ونرتاح ويا ناس عن ناس\nوبيدور الزمن بينا ..  يغير لون ليالينا\nوبنتوه بين الزحام والناس ..  ويمكن ننسى كل الناس ..\nولا ننسى حبايبنا أعز الناس ..  حبايبنا أعز الناس حبايبنا\n\nسنين وسنين تفوت ما نحس بوجودها ولا وجودنا ..\nولحظة حب عشناها عشناها نعيش العمر تسعدنا\nومين ينسى ومين يقدر فى يوم ينسى ؟ شعاع أول شرارة حب\nونظره من بعيد لبعيد تقول حبيت ..  ورمش قول غلبني الحب غلبني\nومين ينسى ..  ومين يقدر في يوم ينسى ..\nليالي الشوق ولا نارها وحلاوتها ..\nولا أول سلام بالإيد ..  ولا المواعيد ولهفتها\nولا ننسى ولا نقدر في يوم ننسى ..\nحبايبنا أعز الناس حبايبنا\n\nحبيب قلبي وروح قلبي حياة قلبي ..\nيا أغلى الناس يا أحلى الناس يا كل الناس\nلسه مشوار الحياة شايل لنا وقفات ..\nمعالم فى طريق الحب أحلى كتير ..\nمن اللي فات من اللي فات","url":"https://fnanen.com/klmat/alaghany/3/3bdal7lym-7afzh/a3z-alnas.html?arabic=%D8%A7%D8%B9%D8%B2%20%D8%A7%D9%84%D9%86%D8%A7%D8%B3"}