{"title":"ايه فكرك لو يتعاهد","lyricist":"سمير محجوب","composer":"محمد الموجي","lyrics":"إيه فكرك لو يتعاهد .. قلبي وقلبك الاتنين\nوالعين تبقى لهم شاهد .. على الخاين من القلبين .. إيه فكرك\nمن أول دلوقت خلاص .. من تاني نبقى حبايب\nوما دام يجمعنا الإخلاص .. مش ممكن راح نتعاتب\nوالدنيا الحلوة .. تحسبها الجنة .. بتهل علينا\nونتوة فى النشوة .. ونروح نتهنى .. ونهني عنينا\nوإن قلبك القاسي .. نساك غرام قلبي\nإوعى تكون ناسي .. الذنب مش ذنبي\nدي العين واقفة لهم شاهد .. على الخاين من القلبين\nإيه فكرك لو يتعاهد قلبي وقلبك الاتنين .. إيه فكرك\nأنا ودي نسيب الناس .. ولا نسأل عنهم\nدا كلامهم زى الكاس .. يا ويلنا منهم\nلو تسأل اللي داقوه ..ما تلقى حد اتهنى\nوياما غيرنا فاتوه .. شافو نعيم الجنة\nخلينا بعيد تبقى انت سعيد .. وأنا زيك متهني\nخللي الحساد تصبح فى سهاد .. وقلوبنا تغني\nوإن قلبك القاسي .. طاوع لوم اللايمين\nأوعى تكون ناسي .. الحق كان على مين\nدي العين واقفه لهم شاهد .. على الخاين من القلبين\nإيه فكرك لو يتعاهد .. قلبي وقلبك الاتنين","url":"https://fnanen.com/klmat/alaghany/3/3bdal7lym-7afzh/ayh-fkrk-lo-yt3ahd.html?arabic=%D8%A7%D9%8A%D9%87%20%D9%81%D9%83%D8%B1%D9%83%20%D9%84%D9%88%20%D9%8A%D8%AA%D8%B9%D8%A7%D9%87%D8%AF"}