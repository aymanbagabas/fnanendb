{"title":"عدى النهار","author":"عبدالرحمن الأبنودي","composer":"بليغ حمدي","lyrics":"عدّى النهار والمغربية جاية\nتتخفى ورا ظهر الشجر\nوعشان نتوه فى السكة   شالت من ليالينا القمر\nوبلدنا ع الترعة بتغسل شعرها\nجانا نهار مقدرش يدفع مهرها\nياهل ترى الليل الحزين أبو النجوم الدبلانين\nابو الغناوي المجروحيين\nيقدر ينسيها الصباح   ابو شمس بترش الحنين\nابدا... بلدنا للنهار... بتحب موال النهار\nلما يعدي فى الدروب\nويغني قدّام  كل دار\nوالليل يلّف ورا السواقي  زي ما يلف الزمان\nوعلى النغم ...تحلم بلدنا بالسنابل والكيزان\nتحلم ببكرة واللى ح يجيبه معاه\nتنده عليه فى الظلمة وبتسمع نداه\nتصحى له من قبل الادان\nتروح  تقابله فى الغيطان\nفي المتاجر فى المصانع\nفى المدارس و الساحات\nطالعة صحبة صفوف جنود\nطالعة له رجال اطفال بنات\nكل الدروب واخدة بلدنا للنهار\nواحنا بلدنا للنهار بتحب موال النهار\nلما يعدي فى الدروب\nويغني قدام كل دار","url":"https://fnanen.com/klmat/alaghany/3/3bdal7lym-7afzh/3da-alnhar.html?arabic=%D8%B9%D8%AF%D9%89%20%D8%A7%D9%84%D9%86%D9%87%D8%A7%D8%B1"}