{"title":"الليالي","author":"مرسي جميل عزيز","composer":"محمد الموجي","lyrics":"كل كلمة حب حلوة قلتها لي ..\nكل همسة شوق بشوق سمعتها لي\nوالأمان والعطف والقلب الحنين ..\nوالأماني كلها نولتها لي\nبس قلبي لسه خايف من الليالي ..\nوأنت عارف قد ايه ظلم الليالي\nيا حبيبي\n\nبين ليالي منورة وأيام هنية ..\nشفت وياكي الهنا شفته بعينيه\nشفت جنة بالمحبة منوره لنا ..\nوأنت جنبي زي قلبي تخاف علي\nوالمودة والغرام الحلو بينا ..\nيا حبيبي ضحكة رايحه وفرحه جاية\nبس قلبي لسه خايف من الليالي ..\nوانت عارف قد ايه ظلم الليالي\nيا حبيبي\n\nيا حبيبي عشت أجمل عمر في عينيك الجميلة\nعشت اجمل عمر ..\nأوصل الأيام مع الأحلام بغنوة شوق طويلة.. للرموش السمر\nيا حبيبي كفاية أحبك.. وارتوي من عطف قلبك\nوأنسى بكرة وأنسى بعده.. وافتكر بس إني جنبك\nوالليالي تعمل إيه فينا الليالي.. حبنا أكبر وأكبر من الليالي\nيا حبيبي..","url":"https://fnanen.com/klmat/alaghany/3/3bdal7lym-7afzh/allyaly.html?arabic=%D8%A7%D9%84%D9%84%D9%8A%D8%A7%D9%84%D9%8A"}