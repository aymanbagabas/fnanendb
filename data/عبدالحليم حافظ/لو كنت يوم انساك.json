{"title":"لو كنت يوم انساك","lyricist":"مأمون الشناوي","composer":"محمد الموجي","date":"1956","lyrics":"لو كنت يوم أنساك .. إيه أفتكر تاني\nبالي وخيالي معاك .. وكل وجداني\nالحب اللي في قلبي .. والدمع اللي في عيني\nوالنار اللي في جنبي .. والشوق اللي كاويني\nطول بعدك ولا مرة فاتوني ...\nلو أنساك إزاي ينسوني ..\nلو كنت يوم أنساك .. إيه أفتكر تاني\n\nيا فايتني وهان حبي\nعلى قلبك يا حبيبي\nبادعيلك من قلبي\nماتشوفش تعذيبي\nلا اللي قاسيته كان على بالي\nولا أوهامه جت في خيالي\nلو كنت يوم أنساك\nإيه أفتكر تاني","url":"https://fnanen.com/klmat/alaghany/3/3bdal7lym-7afzh/lo-knt-yom-ansak.html?arabic=%D9%84%D9%88%20%D9%83%D9%86%D8%AA%20%D9%8A%D9%88%D9%85%20%D8%A7%D9%86%D8%B3%D8%A7%D9%83"}