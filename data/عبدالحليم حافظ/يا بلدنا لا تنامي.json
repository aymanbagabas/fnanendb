{"title":"يا بلدنا لا تنامي","author":"عبدالرحمن الأبنودي","composer":"ابراهيم رجب","lyrics":"يا بلدنا لا تنامي .. دوّري وسط الأسامي\nواجمعي الصف الأمامي\nواتصفي وراه يا بلدنا ..\n\nدوّري على مخلصينك  اللي من زمان شاريينك\nوباعوا الراحة\nلبسوا هدمة شغالينك    قعدوا ويا فلاحينك\nفي الغيط والساحة\n\nأولادك أولاد  كفاحك  أولاد ضحكتك وجراحك\nأصوات الثورة\nهما القلع وهما الصاري  بصي حواليكي واختاري\nسكتى لبكرا\nيا بلدنا\n\nهما شايفين القضية  في ضمير الأيام الجاية\nشايفين المحطة محطة الوصول\nعارفين إيه معنى الحرية  وازاي الكلمة الثورية\nتجي شيل وحط الحق بالأصول\n\nكوني سد او كوني رد و مدي اليد لفوق يا بلد\nقولي أيوا قولي لأ النصر قريب مهما بعد","url":"https://fnanen.com/klmat/alaghany/3/3bdal7lym-7afzh/ya-bldna-la-tnamy.html?arabic=%D9%8A%D8%A7%20%D8%A8%D9%84%D8%AF%D9%86%D8%A7%20%D9%84%D8%A7%20%D8%AA%D9%86%D8%A7%D9%85%D9%8A"}