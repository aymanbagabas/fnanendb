{"title":"نبتدي منين الحكايه","author":"محمد حمزه","composer":"محمد عبدالوهاب","lyrics":"لو حكينا يا حبيبي .. نبتدي منين الحكايه؟\nاحنا قصه حبنا.. ليها اكتر من بدايه\nعشنا فيها يا ما عشنا .. شفنا فيها .. يا ما شفنا\nلكن مشينا وكملنا .. مشوار الحب ووصلنا\nوالدنيا ما قدرت تعاندنا .. وتفرق بينا وتبعدنا\nتعالى نقول لغيرنا .. انا وانت ازاي قدرنا\nنبعد عن اي عذاب .. ونعيش على طول احباب\nنحضن فرحتنا سوا .. ونخلي الحب شباب\n\nوقابلنا انا وانت في مشوارنا .. حاجات كتير جرحت غيرنا\nالغيره وظنونها .. واللي بيجرى منها\nفي يوم ما قربت منا .. بعدها حبنا عنها\nوقابلنا الحاسدين وشافونا .. ولا هانش عليهم يفوتونا\nوقالوا علينا قالوا يا ما قالوا .. وهوانا ولا اتغير حاله\nوتسافر واسافر .. وايام يطول السفر\nوقلوبنا بتتقابل .. مع كل طلعه قمر\nوان جت خطوتنا تغربنا .. حلاوه الشوق بتقربنا\nومنين يجينا الخصام ؟.. ومنين يجينا البعاد؟\nواحنا بين قلوبنا .. كل لحظه ميعاد\nتعالى نقول لغيرنا .. انا وانت ازاي قدرنا\nنبعد عن اي عذاب .. ونعيش عل طول احباب\nنحضن فرحتنا سوا .. ونخلي الحب شباب\n\nوفي لحظه وقفنا وابتدا خوفنا\nولقينا حوالينا الدنيا ضباب .. وليل وقلب جريح\nزي اوراق الشجر وقت الخريف .. رماها الريح\nسالنا روحنا ليه .. اكبر من حبنا .. ايه .. ايه؟\nلكن مطالش الخوف بينا .. وعرفنا وشفنا وحسينا\n\nانت شايف الحب كله عيون .. وهمس لكن انا شايف\nاحلى كلام عشاق يا حبيبي .. هو كلام الشفايف\nانت وانت جنبي في كل ميعاد .. بيجمعنا بتروح بعيد ويا التنهيد\nوانا بشوف لقانا هو اثنين سوا.. دايبين في لمسه ايد\n\nبتقولي بخاف نمشي ونبعد .. دا الهوى جبار يلعب بينا\nخايف من ايه؟\nفي اجمل ايه .. من حضن يدفينا\nبتقولي شوف القمر ويايا شوف القمر\nاللي كل العاشقين .. سهروا الليالي ليه\nحلو القمر حلو .. بس احلى من القمر .. لو نخلي عمرنا يوم ندوق الحب فيه\nواتبدد خوفنا .. من بعد وقوفنا\nوبدقه قلوبنا .. عرفنا ايه الدوا\nوعشنا الحب خيال .. وحقيقه سوا","url":"https://fnanen.com/klmat/alaghany/3/3bdal7lym-7afzh/nbtdy-mnyn-al7kayh.html?arabic=%D9%86%D8%A8%D8%AA%D8%AF%D9%8A%20%D9%85%D9%86%D9%8A%D9%86%20%D8%A7%D9%84%D8%AD%D9%83%D8%A7%D9%8A%D9%87"}