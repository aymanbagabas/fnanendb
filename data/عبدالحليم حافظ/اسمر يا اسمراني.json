{"title":"اسمر يا اسمراني","author":"اسماعيل الحبروك","composer":"كمال الطويل","lyrics":"أسمر يا اسمراني مين قساك عليه\nلو ترضى بهواني برضه انت اللي ليه\nبتزيد عذابي ليه ويهون شبابي ليه\nوتطول غيابك ليه قولي ليه\nناسي ليه ليه يا اسمر\nيا اسمر قلبي في نار نار عذابي ونار ظنوني\nيا اسمر فكري احتار الشوق ضناني سهر عيوني\nوالجرح اللي في قلبي إزاي أدوايه\nوالدمع اللي في عيني لإمته أداريه\nلا أنا باشكي ولا باحكي بس قولي يا حبيبي اسمر يا اسمراني\nقالوا لي الناس هواك حيرة\nوقلت أحتار عشان خاطرك\nتحيرني تسهرني كفاية أخطر على فكرك\nوأنا راضي بحرماني وحيرتي ويا أشجاني\nدا الحب اللي أنا شفته يوم وياك\nفرحني ونساني إزاي أنساك\nلا أنا باشكي ولا بحكي بس قولي\nيا حبيبي أسمر يا اسمرانى\nأنا شاري هواك يا اسمر بروحي وفرحتي وعمري\nوأيام حلوة عشناها راحت وانقضت بدري\nياريت ترجع لياليها وأنا وأنت نعيش فيها\nوالقلب اللي شغلته سنين بهواك\nلوعته وضيعته وقلت فداك\nلا أنا باشكي ولا بحكي بس قولي\nيا حبيبي أسمر يا اسمرانى","url":"https://fnanen.com/klmat/alaghany/3/3bdal7lym-7afzh/asmr-ya-asmrany.html?arabic=%D8%A7%D8%B3%D9%85%D8%B1%20%D9%8A%D8%A7%20%D8%A7%D8%B3%D9%85%D8%B1%D8%A7%D9%86%D9%8A"}