{"title":"لايق عليك الخال","author":"عبدالمنعم السباعي","composer":"محمد الموجي","lyrics":"لايق عليك الخال .. يللي الهوى خالك\nمشغول عليك البال .. ولا حد على بالك\nياللي الهوى خالك\n\nلك خال على خدك .. مين في الجمال قدك\nشاغل قلوب بهواك\nبين الملاح نادر .. وأنا اللي مش قادر\nقلبي في يوم ينساك\nمكتوب على قلبي .. يبكي على حبي\nودموعي تحلالك .. ياللي الهوى خالك\n\nمكتوب على جبينك .. وفوق رموش عينك\nالجنة للصابرين\nوالصبر له أمارت .. وله دموع وآهات\nمرت عليها سنين\nمكتوب على قلبي .. يبكي على حبي\nودموعي تحلالك .. ياللي الهوى خالك\n\nدمع الوداد احتار .. في عينه ليل ونهار\nصعبان عليه حبي\nطمن دموع العين .. واسعد معاك قلبين\nقلبك مع قلبي\nمكتوب على قلبي .. يبكي على حبي\nودموعي تحلالك .. ياللي الهوى خالك","url":"https://fnanen.com/klmat/alaghany/3/3bdal7lym-7afzh/lay8-3lyk-al5al.html?arabic=%D9%84%D8%A7%D9%8A%D9%82%20%D8%B9%D9%84%D9%8A%D9%83%20%D8%A7%D9%84%D8%AE%D8%A7%D9%84"}