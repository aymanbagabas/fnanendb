{"title":"يا مواعدني بكره","lyricist":"سمير محجوب","composer":"محمد الموجي","lyrics":"يا مواعدني بكره .. اوعى تنسى بكره .. وافتكرني مرة\nيا مواعدني بكره ..\n\nطمني مالك كده سارح .. زي اللي راح منه أماني\nبتفتكر ليه في امبارح .. ده عمره مش راجع تانى\nانس اللي كان منه .. وانس اللي نابك فيه\nدا انت إن بكيت منه .. ح تبكي بكره عليه\nإنس اللي فات مرة .. بس افتكر بكره\nيا مواعدني بكره\n\nكل القلوب اللي تواعدوا .. بتفتكر بكره وبعده\nوالنهارده أنا وانت ح نعيش كده لإمتى ؟\nيمكن لبكره يمكن لبعده .. مين بيدرى وقت سعده\nانسى اللي فات مرة .. بس افتكر بكره\nيا مواعدني بكره\n\nبكره تقابلني واقابلك .. بكره الأمل هايبان\nوتقوللي بكره وأقولك .. الدنيا فيها حنان\nونغني والمغنى يطول .. واللحن يرجع م الأول\nونعيش مع الأحلام .. وعيونا لما تنام تصحى القلوب بكره\nبا مواعدني بكره أوعى تنسى بكره\nوافتكرني مرة يا مواعدني بكره","url":"https://fnanen.com/klmat/alaghany/3/3bdal7lym-7afzh/ya-moa3dny-bkrh.html?arabic=%D9%8A%D8%A7%20%D9%85%D9%88%D8%A7%D8%B9%D8%AF%D9%86%D9%8A%20%D8%A8%D9%83%D8%B1%D9%87"}