{"title":"قاضي البلاج","lyricist":"مرسي جميل عزيز","composer":"منير مراد","date":"1969","lyrics":"المجموعة : باسم الهوا والشمس و البلاجات..\nباسم الشباب و الحب و الأجازات\nباسم الراكت و اسم المراجيح باسم الشقاوة و التفاريح\nفتحت الجلسة .. محكمة\nعادل بن كمال طالب تصييف تقدم يا فتى\nحليم : قاضى البلاج يا قاضى مشتاقم الصيف الماضى\nوجيت على الحبايب لقيت مكانى فاضى .. مستنى ايه يا قاضى\nالقاضى : طالب تصيف يا فتى\nحليم : و اتمنى أصيف صيف شتا\nالقاضى : ارفع دراعك و احلف يمينك وقول دفاعك\nحليم: وحياة مذاكرة طول العام اللى جابت لى صداع و زكام\nمانجحت ولا شفتك يا نجاح إلا عشانك يا أجازة\n.. وأنا و جبايبي و الأفراح\nتاخد من الدنيا أجازة و الأمر لك يا قاضى و الحكم لك يا قاضى\nالقاضى : النيابة\nالنيابة : يمنع سنتين من النصييف لا بلاج و لا عوم و لا تجديف\nويقوم فى قطر العصر يرجع حالاً على مصر\nحليم : جنايتى ايه و ذنبى ايه..\nالمجموعة : جنايته ايه و ذنبه ايه\nالنيابة : لبس مايوه قبل ما نسمح له بلبس مايوه\nالمجموعة : يوه يا لطيف\nالنيابة : لا جاب معاه تورته و لا حتى جاتوه\nالمجموعة : يوه يا حفيظ\nالقاضى : المحلفون ... مصيف .. غير مصيف .. مصيف .. غير مصيف\nحليم : بقى يعنى اسيب ماما و بابا و اهرب من البيت ابو بوابة\nما أعرفش اتمتع بأجازة و النبى يا تلامذه احنا غلابة\nالمجموعة : و النبى يا تلامذه احنا غلابة\nالحاجب : محكمة\nالقاضى و المجموعة : من فحص قانون البلاجات فرع التصييف و الأجازات\nو مراجعة كل البيانات قررنا ما هو آت\nالمجموعة : يمنح لقب مصيف من الدرجة الأولى تكييف\nهيه هيه ادلق الجردل ادلق ادلق ادلق .. قم فأنت مصيف عظيم\nوقد خلعنا عليك الكسوة الصيفية .. ووليناك أمر الرعية البلاجية\nخلغ القاضى لبس القاضى .. يحيا القاضى يعيش القاضى يعيش\nالحاجب : محكمة ... ظروف عائلية أمور عاطفية مشاكل منزلية\nعقد نفسية .. نصلح .. حل عقدك و صيف\nالمجموعة : قاضى البلاج يا قاضى يا بو حكم سيفه ماضى\nطول البلاج و عرضه هنفرشلك قواضى واحكم بقى يا قاضى\nقاضى يا قاضى .. لا أنا قبلك .. و أنا مستعجل ..\nالحاجب : واحد واحد يا زباين\nفتاة : أنا خدت الإعدادية بعديها التوجيهية و صبحت جامعية\nو فاضلى على التخرج مش اكتر من سنة تدينى كام سنة\nحليم : و اش عرفنى انا\nالفتاة : امال قاضى ازاى\nحليم : افتى كل الفتوات و أعرف فى اللغاريتمات و النسبية و الذرة\nإلا عمر الستات\nالفتاة : ايه رأيك عمرى سبع سنوات\nحليم : سبع سنوات\nالفتاة : ماما و بابا فاكرين عمرى عمرى ما هكبر و ابقى تمن سنوات\nبيعاملونى زى ما كنت زمان فى الروضة بيفيونكات\nالمجموعة : تربيت تربيت تتات ..على الحلوة ام فيونكات\nالفتاة : كل حياتى عيب ماترديش ما تعنديش\nامتى احس امال بوجودى\nامتى اعيش .. عايزة اعيش .. ماما و بابا دقة قديمة\nالمجموعة : دقة قديمة دقة قديمة ماما و بابا دقة قديمة\nالحاجب : محكمة\nحليم : من فحص قانون البلاجات فرع العائلات\nو الخلافات و مراجعة كل البيانات\nقررنا ما هو آت .. يحول أمرها لولى أمرها\nيعدل عمرها من سبعة إلى خمس سنوات\nفتى : قاضى البلاج يا قاضى .. عاشق و جيبى فاضى\nحليم : بتحبها .. الفتى : حب عبادة .. حليم : وهى\nالفتى : زيي و زيادة .. و جالها واحد يخطبها .. أبوها وافق كالعادة\nالمجموعة : من مسرح العرايس روح و اسرقلك حصان\nو اخطفها و اجرى بيها و لافرسان زمان\nحليم : سارق خطاف .. لفوه فى لحاف .. ودوه الخانكة بالتلغراف\nفتاة : أما انا طول عمرى ما حتجوز و لا أقول يا جواز\nمن صغرى باشوف ماما و بابا كبريت و الجاز\nفتى : و أنا برضة باحب العزوبية علشان حرية فى حرية\nمش احلص من البيت و الجامعة و مراتى تتحكم فيا\nالمجموعة : رجالة بدون جواز شبابيك من غير إزاز\nالحاجب : هس .. هس\nفتى : أما انا مشكلتى جد الجد..\nفتى آخر : و أنا عندى مشاكل مالها عد\nحليم : شطبنا ... الحاجب : شطبنا\nالمجموعة : وبقيت مشاكلنا يا قاضى\nحليم : تتاجل للصيف الماضى .. الحاجب : محكمة\nو بعد ما استتب الأمر بين المصيفين و المصيفات\nوحلينا عقد المعقدين و المعقدات ننشد النشيد\nالمجموعة : عاش الشباب .. كل الشباب\nحليم : دقوا الشماسى ..\nدقوا الشماسى على البلاج دقوا الشماسى\nدقوا دقوا دقوا الشماسى\nيا أحلى شمس و أحلى رمل و أحلى ميه\nاحنا و شبابنا و حبنا اسكندرية\nجايين على نسمة امل نرتاح شوية\nو الحر زى الشوق نهاره زليه قاسى\nدقوا الشماسى\nفى البحر الأبيض و فى هداوة لونه الأزرق\nتعبنا يهرب مننا و همومنا تغرق\nونسابق الموج و الهوى و الشوق ونسبق\nوالبحر عارف حبنا والشط راسى\nدقوا الشماسى","url":"https://fnanen.com/klmat/alaghany/3/3bdal7lym-7afzh/8adhy-alblaj.html?arabic=%D9%82%D8%A7%D8%B6%D9%8A%20%D8%A7%D9%84%D8%A8%D9%84%D8%A7%D8%AC"}