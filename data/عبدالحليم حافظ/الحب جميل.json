{"title":"الحب جميل","author":"حسين السيد","composer":"محمد عبدالوهاب","lyrics":"الحب جميل .. للي عايش فيه\nله ألف دليل .. أسألوني عليه\n\nبيفوت ع العين .. ويصحيها من عز النوم\nويفوت ع الروح .. ويطير بيها الدنيا في يوم\n\nولما القلب يجي يفرح .. ساعة ما ألاقيك قاعد جنبي\nأمالي الحلوة تتمرجح .. في دقة قلبك مع قلبي\n\nوإن فات حبيبي يوم أو غاب .. أنا والظنون دايما في عتاب\nواللي انشغل بهوى الأحباب .. عذابه راحة وراحته عذاب\n\nلا اللي صفا له حبيبه .. باله هدي وارتاح\nولا اللي فاته نصيبه .. نامت في قلبه جراح\n\nلما يخاصمني بأفرح وأصور .. فرحة لقاه لو يوم جاني\nوإن جه صالحني أبكي وأفكر .. من خوفي ليخاصم تاني","url":"https://fnanen.com/klmat/alaghany/3/3bdal7lym-7afzh/al7b-jmyl.html?arabic=%D8%A7%D9%84%D8%AD%D8%A8%20%D8%AC%D9%85%D9%8A%D9%84"}