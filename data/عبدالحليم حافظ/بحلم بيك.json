{"title":"بحلم بيك","author":"مرسى جميل عزيز","composer":"منير مراد","date":"1959","lyrics":"بحلم بيك انا بحلم بيك وبأشواقي مستنيك\nوان ماسألتش فيا يبقى كفايه عليا\nعشت ليالي هنيه بحلم بيك..انا بحلم بيك\n\nبحلم بيك يا حبيبي أنا ياللي مليت أيامي هنا\nبحلم بيك عارف من إمتى من اول ماعرفت الحب\nبحلم بيك وبحبك إنت أول حب وآخر حب\nإنت حياتي وابتساماتي وانت الروح والعين والقلب\nوان ما سألتش فيا يبقى كفاية عليا\nعشت ليالي هنيه بحلم بيك..انا بحلم بيك\n\nباحلم بالجنة اللي خيالي قبل الحب ماكانش يطولها\nوافضل احبك واحكي لك ياحبيب قلبي\nوبأجمــل اسم اناديلك يا حـبـيـب قلبي\nوان ما سألتش فيا يبقى كفاية عليا\nعشت ليالي هنيه بحلم بيك..انا بحلم بيك\n\nقد ما عمري يطول يا حبيبي قد ما عمري يطول\nحاستناك على طول يا حبيبي حاستناك على طول\nليلي نهاري باقول يا حبيبي ليلي نهاري باقول\nياللي ما حدش قال لك ع الشوق اللي انا فيه\nبكرة الشوق يوصلك وتجرب لياليه\nوان ما سألتش فيا يبقى كفاية عليا\nعشت ليالي هنيه بحلم بيك..انا بحلم بيك","url":"https://fnanen.com/klmat/alaghany/3/3bdal7lym-7afzh/b7lm-byk.html?arabic=%D8%A8%D8%AD%D9%84%D9%85%20%D8%A8%D9%8A%D9%83"}