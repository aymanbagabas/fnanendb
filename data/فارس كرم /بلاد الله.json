{"title":"بلاد الله","author":"ياسر جلال","composer":"ياسر جلال","date":"2018","lyrics":"حامل همومي وماشي ببلاد الله\nوالناس بجرحي يمّا عم تتسلى\nأقطع بلاد وغربه مالي عنوان\nوالغربه يمّا صعبه وقلبي تعبان .. قلبي تعبان\nوالله لنزل ع دبي واطلع ع البرج العالي\nوادعي لرب السما يجمعني بالغوالي\nأنا والله لنزل سوريا وإمشي بالحميديه\nوأصيح بأعلى صوتي سوريا شمعه مضويه\nوالله .. والله\nانا والله لنزل ع فلسطين وأحررها بإيديا\nوأروي تراب القديسين من دموعك يا عينيا\nانا والله لنزل ع المغرب وأضرب مندل إيه والله\nحتى شوفك يا حبيّب وين إنت ببلاد الله\nوالله .. والله\n...\nيا ويلي ما أصعب يما فراق الغالي\nمن يوم غيابه عني اتغير حالي\nالله يعين اللي مفارق يمّا خله\nدرب الحنيه بعيده وما يندله .. ما يندله\nوالله لنزل ع الأردن واقعد مع العربانه\nوأشرب قهوتهم بالهيل وتبقى ديارن عمرانه\nانا والله لنزل ع العراق وابكي ملوى عينيا\nوازورك من بعد فراق واحكيلك علي بيا\nوالله .. والله\nأنا والله لنزل ع تونس الخضرا أم الغوالي\nقمر وضاوي بنص الليل ونجوما عم بتلالي\nأنا والله لنزل ع لبنان بكره باول طياره\nيا أحلى وأغلى الأوطان هالمره من زياره\nوالله .. والله","url":"https://fnanen.com/klmat/alaghany/f/fars-krm/blad-allh.html?arabic=%D8%A8%D9%84%D8%A7%D8%AF%20%D8%A7%D9%84%D9%84%D9%87"}