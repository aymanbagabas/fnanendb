{"title":"ودي تشوف الهم","lyricist":"السامر","lyrics":"ودي تشوف الهم وشلون سوى\nفي حال من حبّك على غير مصلوح\nجرحتني جرح جديدٍ تلوّى\nعلى خفـوقٍ منك بالحيل مجـروح\nوسويت بي شيٍ ما ينتسوّى\nوأقول يا سيد المماليح مسموح\nليتك بـزلاتـك علي تـروّى\nيـوم ان حبي لك من الروح للروح\nإن كان حبل وصالنا ماتقـوّى\nالله يعين عيون سامر على النوح\nلا يا بعد من جابواآدم وحوّا\nخطاك مهما صار منسي ومدمـوح\nليتك دخلت بداخل القلب جوّا\nحتى تشوف بعينك الجرح وتروح","url":"https://fnanen.com/klmat/alaghany/7/7yat-al9al7/ody-tshof-alhm.html?arabic=%D9%88%D8%AF%D9%8A%20%D8%AA%D8%B4%D9%88%D9%81%20%D8%A7%D9%84%D9%87%D9%85"}