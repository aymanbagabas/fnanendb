{"title":"سكر زيادة","lyrics":"الله يغمرك بالهنا والسعاده .. ياللي جعلت ايامي افراح وياك\nفي نظرتك هيبه شموخ واراده .. وفي وقفتك تكثر بعيني مزاياك\nواشوف ليلي بشعرك وسواده .. واشوف شمسي مشرقه في محياك\nواشوف في رمشك جيوش الاباده .. واشوف في عينك مدارات وافلاك\nسماع صوتك حزة النوم عـــــاده .. صار السهر .. شي اساسي بلياك\nطلع معي سكر على غير عاده .. وهذي سبايب كثر وصلك ولاماك\nفي شفاتك الثنتين سكر زياده .. حاول تقلل نسبته في شفايااك\nيمشي على شورك ويترك مراده .. قلب يحبك لأن .. ما عنده ادراك\nوان غبت قلبي معلن لك حداده .. وان جيتني .. متعه حياتي بلقياك\nخلاص انا قررت .. وبــلا هواده .. أفارقك واشبع خفوقي بفرقاك\nتعبت من كثر الفرح والسعاده .. ابغي اجرب طعم الأحزان وياك","author":"فزاع","composer":"فايز السعيد","date":"2009","url":"https://fnanen.com/klmat/alaghany/y/yara/skr-zyadt.html?arabic=سكر زيادة"}