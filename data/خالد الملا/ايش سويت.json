{"title":"ايش سويت","lyricist":"خالد الملا","composer":"ابو محمد","date":"1989","lyrics":"اخذت قلبي معك يا كاحل العين واقفيت\nليتني ما نظرت يومك علينا تعديت\nما فاد كثر التمني ياليتني ما تمنيت\nوش سويت يا زين الحلا يوم مريت\n\nالزين محد يمله ولا يمل عشرته\nلا يجرح القلب خله دواك من نظرته\nاصبر على ماجرالك لا تقول من الحب مليت\nوش سويت يا زين الحلا يوم مريت\n\nراح يتمايل وانا عيني قفى خطوته\nوان عاذلي قال خله ما استمع كلمته\nبقول خلي ويستاهل اذا له تعنيت\nوش سويت يا زين الحلا يوم مريت\n\nحسبي على الحظ الاقشر رماني في سكته\nصبرت لكني مقدر اصبر انا لى متى\nالصبر لى زاد يذبح وانا بحياتي تأذيت\nوش سويت يا زين الحلا يوم مريت\n\nيامن يعين الموله محتار في محنته\nيبكي وقلبه تقطع محد سمع شكوته\nحبيت يا ناس لكن مع الاسف ما تهنيت\nوش سويت يا زين الحلا يوم مريت","url":"https://fnanen.com/klmat/alaghany/5/5ald-almla/aysh-soyt.html?arabic=%D8%A7%D9%8A%D8%B4%20%D8%B3%D9%88%D9%8A%D8%AA"}