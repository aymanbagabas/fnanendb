{"title":"احب البر واشد الرحايل","lyrics":"أحب البر واشد الرحايل ... وادور قلب ضايع في البوادي\nواشيد خيمتي وادمع سايل ... وانوح بصوت وازقر بالحوادي\n\nوحمس البن ما بين المقايل ... غريم الشوق والورقا تنادي\nوسلي خاطري باحلا المثايل ... من الحرمان واصفق بالايادي\n\nوانا في دار ذربين الفعايل ... سناد الضيف واللييم سدادي\nلكن الحب خذني بالدغايل ... وخلاني معذب في فوادي\n\nزرعت الحب في أرض المحايل ... وقمت أسقيه من لولب فؤادي\nوشفت الارض مافيها صمايل ... هشيم زرعها مثل الرمادي\n\nصبرت ايام وسنين طوايل ... وريت الدرب والمسراح زادي\nوكم هويرت في شمس القوايل ... وكم أسهرت يوم الليل هادي\n\nومن عقب التعب رديت فايل ... وغيري نال قصده والمرادي\nوتم الجيل في ختم الرسايل ... عدد ماخط في حبر المدادي","url":"https://fnanen.com/klmat/alaghany/m/my7d-7md/a7b-albr-oashd-alr7ayl.html?arabic=%D8%A7%D8%AD%D8%A8%20%D8%A7%D9%84%D8%A8%D8%B1%20%D9%88%D8%A7%D8%B4%D8%AF%20%D8%A7%D9%84%D8%B1%D8%AD%D8%A7%D9%8A%D9%84"}