{"title":"ابسم عسى تبسم حياتك","lyrics":"ابسم عسى تبسم حياتك ... ياقايد الخفـرات والعيـن\n\nعطاك ربي لك غناتك ... واصبحت سيد في المزايـن\n\nهنيت يا سيدي بصفاتك ... وانا غني بك من الملايين\n\nكل يوم بي تكبر غلاتك ... والقاك دوم بعيني تزيـن\n\n\n\nمن الحسن سيدي شراتك ... مثلك فلا قد شافت العين\n\nالشمس تخجل من بهاتك ... والبدر لك بانواره يبيـن\n\nمثل العسل منطق شفاتك ... ذرب وموزون بموازين\n\nوالطيب من اصلك وذاتك ... واضح ولا يحتاج تدييـن\n\n\n\nياسيدي ما احلا سماتك ... حسن وطيب واصل ودين\n\nفقت البشر كلها بحلاتك ... ماظنتي مخلوق من طين\n\nابسم عسى تبسم حياتك ... ياقايد الخفـرات والعيـن\n\nعطاك ربي لك غناتك ... واصبحت سيد في المزايـن","url":"https://fnanen.com/klmat/alaghany/m/my7d-7md/absm-3sa-tbsm-7yatk.html?arabic=ابسم عسى تبسم حياتك"}