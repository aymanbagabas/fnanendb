{"title":"اسافر عنك","lyrics":"أسافر عنك وتسافر معايا ... ترافقني في حلي وارتحالي\n\nأغيب وأترك العالم ورايا ... ولا أحمل غير طيفك في خيالي\n\n\n\nوجوه الناس في الغربه مرايا ... تصوّر صورتك دايم في بالي\n\nوأنسى غربتي وأنسى عنايا ... وأحس انك معي ما هو لحالي\n\n\n\nمثل مالك في هالدنيا سوايا ... أنا مالي سواك انسان غالي\n\nلأنك أول وآخر منايا ... وأول حب لي وآخر وتالي\n\n\n\nحبيبي عدت لك شايل وفايا ... وشوقي وفرحتي ولهفة سؤالي\n\nهل انت اشتقت لي وشاقك هوايا ... كثر شوقي لك بذيك الليالي\n\n\nاستمع إلى \"اسافر عنك\" على أنغامي","url":"https://fnanen.com/klmat/alaghany/m/my7d-7md/asafr-3nk.html?arabic=اسافر عنك"}