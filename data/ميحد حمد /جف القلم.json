{"title":"جف القلم","lyrics":"جف القلم والجفن ماجف ... من دمعهم ماله مذاريف\nعزي لقلب بايت يرف ... رف العلم باعلى المشاريف\nعليك يالمعزول بالنصف ... ياقايد اريام المواليف\nعيت جروحك باحشى تخف ... وغلاك يتزايد تعنيف\nعليك اصفق خالي الكف ... من الشوق واتحسف تحسيف\nقلبي من الدقات يرجف ... وجسمي غدا من هجرك نحيف\nالصبر تيمني وتلف ... وقلبي غدا من صبره معيف\nمايستوي تهجر وتخلف ... الوعود وتخون المحاليف\nأول سنادي وأنته لي شف ... صافي ودادك دون تحريف\nواليوم ودك الأولي خف ... وبعد أرتفاعه صار تخفيف\nمادري طبيعه لو تخلف ... لو ردت ضعونك مناكيف\nلولا الهوى قانون ينصف ... ولا يحكمونه عراريف\nبدون الزلات في كشف ... وبطلب م السلطه تنصيف\nلاكن مايفيد التحسف ... لانه القوي مايحكم ضعيف","url":"https://fnanen.com/klmat/alaghany/m/my7d-7md/jf-al8lm.html?arabic=جف القلم"}