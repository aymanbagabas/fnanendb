{"title":"عزاه يا قلب","lyrics":"عزّاه يا قلبٍ شفوقٍ ومشتاق ... متولّعٍ في حبّ زين الوصايف\nعليه قلبي دايم الدوم خفّاق ... وينوح له في كل عالي ونايف\n\n\n\n\nخلّي عليه امن التّواصيف ما فاق ... ومن الغزال اللّي يربّ الجفايف\nعين العديم اللّي على الكفّ توّاق ... نادر وصقاره عطاه الخفايف\n\n\n\n\nأنا الصّويب اللّي بي اجروح اوثاق ... وقلبي يعرّض له حديد الرّهايف\nيا ونّتي يسمع صداها بالآفاق ... في مهجةٍ لي وتّرضف حسايف\n\n\n\n\nخلّ صديق لي وللقلب سرّاق ... امعزّل الجثمان والخصر هايف\nاموّرد الخدّين دقّه على باق ... عليه شفت أمن العلامه وصايف\n\n\n\n\nوالنّور من خدّه كما شمس لاشراق ... ياضي شعاعه تحت شيل الرّهايف\nعليه اجاوب ناوح الورق لقّاق ... اللّي ينوح ابعاليات الشّرايف\n\n\n\n\nخلٍّ احبّه من خفيّات لعماق ... واحب ذكر اسمه الى مرّ طايف\nوانا عنيتك خص من زد لاصداق ... يا بن خليفة مسند الضّيف ضايف","url":"https://fnanen.com/klmat/alaghany/m/my7d-7md/3zah-ya-8lb.html?arabic=عزاه يا قلب"}