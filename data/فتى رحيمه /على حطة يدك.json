{"title":"على حطة يدك","lyrics":"على حطة يدك يوم انت خابر\n\nمكانك هو مكانك ماتغيّر\n\nانا ماقول ماحبك واكابر\n\nانا قول آمر وطب وتخيّر\n\nلآني لو احبك حب عابر\n\nمارحت وخاطري باسمك مجيّر\n\nلك بصدري هنا قصر ومنابر\n\nيااغلى من سكن قلبي وسيّر ..\n\nعلى شانك نزف دم المحابر\n\nمثل دمعٍ على وجنك صغيّر\n\nغلاك بخافقي ذارع وشابر\n\nمن اول مرةٍ جيته مسيّر ..\n\nغلاك بخافقي ذارع وشابر\n\nمن اول مرةٍ جيته مسيّر\n\nعطاني النوم من قفيت دابر\n\nتقول انه من جفوني مذيَر ..\n\nاشوف الموت بعيوني وصابر\n\nعلى هالحال من تالي قصيّر\n\nتبيني اقول احبك وانت خابر\n\nغلاك ان زاد ولا ماتغيّر ..","url":"https://fnanen.com/klmat/alaghany/f/fta-r7ymh/3la-76t-ydk.html?arabic=على حطة يدك"}