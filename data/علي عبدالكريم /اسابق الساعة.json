{"title":"اسابق الساعة","lyrics":"أسابق الساعه و تسبقني الساعه ... تقضي وانا توني بأول ثوانيها\n\nأبشتري وقت وين أسواق بياعه ... ياللي تبيع الدقايق حِد و اشريها\n\n\n\nقلبي يبي وقت ولو الوقت ما طاعه ... وعيني تبي شمس لو الشمس تعميها\n\nو نفسي مثل باقي الأجواد طماعه ... أبي أجدد على الفرحه لياليها\n\n\n\nلا شك الأيام للفرحات مناعه ... لو نوَّرت ليلة ٍ عشرين تطفيها\n\nيظهر ثبات الفتى و النفس مرتاعه ... خوف ٍ على اللي نوده من بلاويها\n\n\n\nلو إن كل ٍ ينال مناه بذراعه ... خذيت حقي من أقصاها ودانيها\n\nالمشكل إنك يا بولحظين بتّاعه ... تاخذ سلاحي من الكفين و أعطيها\n\n\n\nو أنا أدري إن العيون السود خداعه ... لا شك ودي أصدق منك داعيها\n\nو المهتوي لى اهتوى مايطوي شراعه ... يمشي على النار كنّه ما وطى فيها","author":"خالد الفيصل","composer":"محمد عبده","date":"1998","url":"https://fnanen.com/klmat/alaghany/3/3ly-3bdalkrym/asab8-alsa3t.html?arabic=اسابق الساعة"}