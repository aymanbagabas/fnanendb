{"title":"تعبك راحه","author":"خالد المريخي","composer":"نواف عبدالله","date":"2006","lyrics":"تعبك راحه واحبك مهما تتعبني\nشفت الغلا كيف سوى من التعب راحه\nعذب ومنهو يردك لاتعذبني\nالبال مرتاح والاعصاب مرتاحه\n\nلاينكسر خاطرك كيفي وعاجبني\nاجرح ترى صاحبك مبسوط بجراحه\nانا اللي كسبان مدام انت غالبني\nماظن خسران مثلي يحسب ارباحه\n\nصوبني من وين ماودك تصوبني\nمذبوح ومسلم ٍ روحه لذابحه\nغصب ٍ علي كل ماسويت يعجبني\nقلبي قفلته عليك وضاع مفتاحه","url":"https://fnanen.com/klmat/alaghany/a/a9yl-abo-bkr/t3bk-ra7h.html?arabic=%D8%AA%D8%B9%D8%A8%D9%83%20%D8%B1%D8%A7%D8%AD%D9%87"}