{"title":"خوفي ع اولادي","author":"نبيل ابو عبدو","composer":"زياد بطرس","date":"2006","lyrics":"انا خوفي ع ولادي .. من ظلم الأيام\nع ارضي ع بلادي .. خوفي ع الأحلام\nما بعرف نحنا لوين رح نوصل لبكرا لوين\nلا بتنام العين و لا القلب بينام\nسرقوا منا المحبة قتلوا فينا الأحساس\nهالعالم صار بغربة و تفرقوا هالناس\nعم يشتروا الأسامي عم بيبيعوا الكرامة\nو الحقيقة قدامي صارت كلا أوهام\nانا خوفي ع ولادي .. ع ولادي\nما تسألني يا قلبي بهالعالم شو صار\nهالدنيي صارت صعبه و هموم الناس كتار\nيا هالأرض المجنونة بكره كيف رح بتكوني\nتعبو من الليل عيوني و كيف بدا العين تنام\nانا خوفي ع ولادي .. ع ولادي","url":"https://fnanen.com/klmat/alaghany/j/jolya-b6rs/5ofy-3-aolady.html?arabic=%D8%AE%D9%88%D9%81%D9%8A%20%D8%B9%20%D8%A7%D9%88%D9%84%D8%A7%D8%AF%D9%8A"}