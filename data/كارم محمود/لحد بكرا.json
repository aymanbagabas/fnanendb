{"title":"لحد بكرا","lyricist":"اسماعيل الحبروك","composer":"محمود الشريف","lyrics":"لحد بكرا .. وبعد بكرا\nولحد آخر أيام حياتي\nهأفضل أحبك .. وأحب حبك\nلحد آخر أيام حياتي\nوعشان عيونك .. عمري ما أخونك\nلحد آخر أيام حياتي\nعايش عشانك .. وحياة غلاوتك\nما أنساش حنانك .. وأنسى قساوتك\nوتفوت عليَّّ .. قدام عينيَّّ .. أيام شبابي\nلا فرحت بيها .. ولا شفت فيها .. إلا عذابي\nقالوا لي عنك .. النار في قربك\nوخفت منك .. لكن بأحبك\nإزاي شاريني .. والا ناسيني .. يا أعز طيري\nدا البعد عني .. ما خادكش مني .. وأداك لغيري\nكفايه أحبك .. وتكون حبيبي\nوكفايه قلبك .. يكون قريبي\nوإن فت جنبي .. تقول دا حبي .. اللي نطرته\nوكل ذنبه .. أخلص في حبه .. وأنا هجرته","url":"https://fnanen.com/klmat/alaghany/k/karm-m7mod/l7d-bkra.html?arabic=%D9%84%D8%AD%D8%AF%20%D8%A8%D9%83%D8%B1%D8%A7"}