{"title":"عنابي","lyricist":"كامل الأسناوي","composer":"حلمي امين","date":"1972","lyrics":"عنابي .. يا عنابي يا خدود الحليوة\nأحبابي .. يا أحبابي يا رموش الحليوة\nيرضيكوا الحليوة يسيبني للنار اللي بتدوبني\nايه قصده الحليوة .. ايه قصده الحليوة\nبتميل العيون على خده بتشاهد جناين ورده\nونسايم عبير بيعدوا لو فات الحليوة\nبتهل الروايح منه وبيتقل علينا اكمنه\nمتأكد وعارف انه امورة وحليوة\nيرضيكوا الحليوة يسبني للنار اللي بتدوبني\nايه قصده الحليوة  ايه قصده الحليوة\nوعيونه يا ناس آه يانا بتصحي قلوب نعسانة\nيا مصبح عليه أمانة لا توصي الحليوة\nوتقول له انه في أحباب فاتحين للمحبة الباب\nمن شوق الهوى الغلاب ولا جاش الحليوة\nيرضيكوا الحليوة يسيبني للنار اللي بتدوبني\nايه قصده الحليوة .. ايه قصده الحليوة\nياعيني عليك ياقلبي يا كاتم هواك ومخبي\nلا تبوح للحليوه بحبي وانا مالي الحليوه\nولأمتى البعاد متقدر انا بسأل عليه وبدور\nوالفكر بهواه متحير ولا جاش الحليوه\nيرضيكوا الحليوة يسيبني للنار اللي بتدوبني\nايه قصده الحليوة .. ايه قصده الحليوة","url":"https://fnanen.com/klmat/alaghany/k/karm-m7mod/3naby.html?arabic=%D8%B9%D9%86%D8%A7%D8%A8%D9%8A"}