{"title":"وكبرنا","author":"عصام زغيب","composer":"انطوان الشعك","date":"2003","lyrics":"(وديع الصافي) :\n\nضميري مش مرتاح وقلبي مش مرتاح حاسس اني ضايع\nومضيع المفتاح افكاري قلقانه وعينيّي سهرانه\nحاسس انك يا بنتي ما عدتي انتي انتي\nحاسس انك تعبانه حاسس انك زعلانه\nعم شوف بعينيكِ غيوم سوده عم تشتي هموم\nيمكن انا غلطان يمكن انتي غلطانه\n\n(نجوى كرم) :\n\nاحساسك بمحلو يا بيي احساسك بجلو وعن اذنك بدي قِلو\nبنتك صارت صبيه كل ما غيمه سوده قبالي\nمرقت شو بتخطر ع بالي تخطر ع بالي كلماتك\nتخطر ع بالي نظراتك وارجع ع رزنامه عمري\nراجع اول صفحه بعمري صغيره وبتعوظني من كتاب\nبيحكي الدنيا نعاج دياب وما وافق يا بيي بيي\nوشو تعيط عليّي\n\n(وديع الصافي) :\n\nايه يا بنتي لما صغيره كنتي\nخبيتك تحت جناحي خبيتك تترتاحي\nوكبيره هلىء صرتي صرتي انتي جناحي\nبحلف بعينيكِ من كتر خوفي بوقتها عليكِ\nكنت ارسملك صور واخبار ذاعت بقلبي حاوطك داير مادار\nوتبقي عطر زنبق معبى بدار وتكبري بعين الكل\nوتبقى صغيره بعينيي\n\n(نجوى كرم) :\n\nوكبرنا يا بيي\nوكبرت فينا الايام مسؤوليه كبرت معانا وكبرت الاحلام\nكرمالي يا بيي شاركني المسؤوليه\nايه ايه يا بيي\n\n(وديع الصافي) :\n\nلا تخافي يا بنتي يا زهره عينيي\nوحدك ما بخليكِ بعرف صرتي صبيه\nوصار لازم خاويكِ\n\n(نجوى كرم)\n\nبحاول ما خبي عليك\nولغيرك ما اشكي بتطلع بعينيك\nبحسك عم تفهمني من قبل ما احكي\nصعبه وحدي كفي الدرب واخدو مني فرح الحب\nخطفو مني قلب الام وسرقو مني الضحكه\n\n(وديع الصافي) :\n\nمش عم صدق شو عم بسمع حاسس قلبي بلش يدمع\n\n(نجوى كرم)\n\nاخدو صوتي لمين بغني خطفو لون دموعي مني\nحرمو عيوني تبكي ساعدني يا بيي ما تتركني يا بيي\nردّلي ع قلبي الضحكه\n\n(وديع الصافي) :\n\nراح ترجعلك الضحكه وايام الهنا\nوعنك مش راح اتخلى ولا دقيقه انا ومش راح خلي تطول النطره\nوالليل قابل ع بكره ع قلبك راح رد الضحكه\nراح ردها انا\n\n(نجوى كرم) :\n\nماكان عندي شك يا بيي\nانو ازا حكينا اخدنا وعطينا\nراح افهم عليك\nوراح تفهم عليي\nايه يا بيي\n\n(وديع الصافي) :\n\nايه يا بنتي","url":"https://fnanen.com/klmat/alaghany/n/njoa-krm/okbrna.html?arabic=%D9%88%D9%83%D8%A8%D8%B1%D9%86%D8%A7"}