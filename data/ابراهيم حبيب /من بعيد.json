{"title":"من بعيد","lyrics":"من بعيد يا خلي حتى شوفتك صارت من بعيد\nمن بعيد بشوق انطر مرتك والنظره شتفيد\nسنين كنتي العمر والأهل والناس\nواليوم حتى شوفتك صارت من بعيد\n\n\n\n\nفي قلبي اشيل الحكي بس حقك احكي\nوالدمع لي جا لي جا اردها قدامك ابكي\nالحين من له شكوتي ودموع عيني\nيا ماخذ ايام العمر شاللي بقى فيني\nسنين كنتي العمر والأهل والناس\nواليوم حتى شوفتك صارت من بعيد\n\n\n\n\nعودتي روحي انك اصل كل شي في دنياي\nلا حس عندي عندي ولا نظر الا انت وياي\nالحين والعمر انقضى الحين ابعد\nلاني اللي اذيها برخص ولاني بنساي\nسنين كنتي العمر والأهل والناس\nواليوم حتى شوفتك صارت من بعيد","author":"عيسى بن راشد آل خليفه","composer":"عبدالرب ادريس","date":"1984","url":"https://fnanen.com/klmat/alaghany/a/abrahym-7byb/mn-b3yd.html?arabic=من بعيد"}