{"title":"مية وجع","lyricist":"ايهاب عبدالعظيم","composer":"مصطفى العسال","date":"2019","lyrics":"ليه ؟.. كل أما بتعلق بحاجه قوام تروح\nمستكتره الدنيا اني أعيش من غير جروح\nلا في حلو عمره ف يوم كمل\nولا فرح جيه ف مره وطول\nوالحمل زاد وانا مش جبل\nوبقيت انا عايشه بروح ناقصها روح\nكل أما بحلم حلم افوق على مية وجع\nمتكرره القصص إنما الفرق الوشوش\nولا عمر حد بحبه سابني ويوم رجع\nف مرايتي شايفه حد شبهي انا معرفوش\n...\nايه في حياتي انا عملته عشان تفضل غروب\nيكونش يعني عقاب ده او تخليص ذنوب\nانا نفسي اعرف ايه السبب لو مره بغلب بتغلب\nخايفه اموت انا م التعب\nقولولي ايه اللي عملته انا علشان اتوب\nكل أما بحلم حلم افوق على مية وجع\nمتكرره القصص إنما الفرق الوشوش\nولا عمر حد بحبه سابني ويوم رجع\nف مرايتي شايفه حد شبهي انا معرفوش","url":"https://fnanen.com/klmat/alaghany/n/noal-alzghby/myt-oj3.html?arabic=%D9%85%D9%8A%D8%A9%20%D9%88%D8%AC%D8%B9"}