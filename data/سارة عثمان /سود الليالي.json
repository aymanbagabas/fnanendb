{"title":"سود الليالي","lyrics":"سود الليالي فرقت كل غالي\nلا تامن الدنيا ترى الوقت غدار ..\nوقتٍ مضالي ذقت مرٍ وحالي\nواليوم ياربعي تجرعت الامرار\nهاذي سواياها من اول وتالي\nمالوم قلبي حرقه صالي النار ..\nمن زود ماجاني برى الهم حالي\nياليت لي قلبٍ على الغبن صبار\nبكيت من فرقى حسين الدلالي\nيومه يعاهدني على كتم الاسرار ..\nياربع انا خايف يدور بدالي\nويشمت العدوان وتشيع الاخبار\nماريد انا غيره وهو راس مالي\nماخون عهده لو رماني بالاخطار ..\nنسيت يالمضنون ذيك الليالي\nوابديت لي صدك و طاوعت الاشرار\nالي حكالك يالغضي قد حكالي\nوده يفرقنا وماقد بغاه صار ..\nحرمت لذ النوم ياعزتالي\nواكن عبراتي إلا يسمع الجار\nلو جرب الي من عذابه جرالي\nما اظن يرضالي وليفي بالاخطار ..","url":"https://fnanen.com/klmat/alaghany/s/sart-3thman/sod-allyaly.html?arabic=%D8%B3%D9%88%D8%AF%20%D8%A7%D9%84%D9%84%D9%8A%D8%A7%D9%84%D9%8A"}