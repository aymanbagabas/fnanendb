{"title":"الصدق بيسد","lyrics":"عن الكثير الصدق بـ يسد\nوالصدق تشهد له مواريه\nوالرجل بالاعمال ينعد\nكانه وفي والا ف تهفيه\nوالشهم يعرف يوم بـ يمد\nويبين عند الناس طاريه\nكانه قريب وكان ابعد \nباينشهد له بلي يسويه\nالقرم يعله دووم يسعد\nلي يبين في الشطات طاريه\nيازين غن ولا تردد\nحق من يزين الجيل لي فيه\nعساك تطرب يوم تنشد\nبالحانك الزينه تغذيه\nصوتك نعيم ومنطق يسد\nلك مبسم زاهي تزهيه\nلك مبسم كالجيوان يعد\nغالي ويصعب عند شاريه\nعن الكثير الصدق بـ يسد\nوالصدق تشهد له مواريه","author":"الشيخ زايد بن سلطان ال نهيان","url":"https://fnanen.com/klmat/alaghany/3/3ydhh-almnhaly/al9d8-bysd.html?arabic=الصدق بيسد"}