{"title":"حدوته","lyrics":"لو كنتي سـت الحسن و الجمال\n\nيكون أميـــر أحلام غرامك أنا\n\nليكي أول الحـــدوتة في الدلال\n\nو انا آخــر الحـــدوتة ليا الهنا\nدقيــت عليــــكي البـــاب كتير\n\nرد الصــدى و قــــال يا أمير\n\nما بينكم البحـــر الكبيــــــــر\n\nدقيت علــى البــاب بالإيدين\n\nرد الصدى و قال لي يا زين\n\nبينـــك و بينــــــها بلــــــدين\n\nأنا قلت لو بيني و بينها السما\n\nمغرم بها و هي كمان مغرمة\n\nو انا آخـــر الحدوتة ليا الهنا\nآه من طــــــريقك الطــــويل\n\nو لا ليـــا غير قلبـــي دليـــل\n\nعطشـــان يا ميـــة سلسبيــل\n\nحــالي يا ســت الحسن حال\n\nإرخــي شعــــورك الطــوال\n\nخدينــي من حـــــر الجبـــال\n\nو ان ما لقيت عندك لقلبي دواه\n\nلاعشق عيون الشمس و اهوى الهوا\nصبــــــرت لما الــود بــــان\n\nعملـــت انــا تختــــــــروان\n\nو حملـــت قلبــــــي شمعدان\n\nدوِّبـت لك بحـــــر الهــــوى\n\nفي كلمـــة هانقولهــــــا سوا\n\nو نقول دا عنقــود و استوى\n\nو الناس تشوفنا تقول يا ست البنات\n\nحدوتة آخرتها التبات و النبات\n\nو انا آخر الحدوتة ليا الهنــا","author":"صلاح جاهين","composer":"سيد مكاوي","url":"https://fnanen.com/klmat/alaghany/m/m7md-8ndyl/7doth.html?arabic=حدوته"}