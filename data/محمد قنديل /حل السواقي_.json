{"title":"حل السواقي","lyrics":"حــــــــل الســـــواقي القبلية\n\nدلوقتــــي ســــــاعة عشوية\n\nالغيــط صلاة الزين يضوي\n\nو القلـــــــب بيشوفه بيفرح\n\nآدي التقـــــاوي و ح نروي\n\nو بكــــرة يخضر و يطرح\n\nو الشــدة بكرة يا عم تهون\n\nو الـرزق عند الله مضمون\n\nجـــه المسا يلا شوية\n\nدلوقتي ساعة عشوية\n\nحل السواقي\n---\nآدي واجب الأرض اتقضى\n\nناقصنــا إيه غيـــر الطاعة\n\nم التـــرعـــة يــــلا نتوضى\n\nو تعــالوا ح نصلي جماعة\n\nفتـَّح قليبك ، بـص و شوف\n\nيا بخت من يرزع معروف\n\nجـه المســا يلا شوية\n\nدلوقتي ساعة عشوية\n\nحل السواقي\n---\nغنــي على المزمــار غني\n\nو قــــول يــا ليلي برواقــة\n\nدي ســـاعــة الحـــظ اتهني\n\nم الدنيـا مش واخدين حاجة\n\nالقـَشيـة معدن و الحال عال\n\nمش طمعانين م الدنيـا بمال\n\nجــه المســا يلا شوية\n\nدلوقتي ساعـة عشوية\n\nحل السواقي\n\n \n\n\n كلمات:\n\n\n\n\n\n\n ألحان:\n\n\n\n\n\n\nاستمع إلى \"حل السواقي\" على أنغامي","author":"علي سليمان","composer":"عبدالعظيم عبدالحق","url":"https://fnanen.com/klmat/alaghany/m/m7md-8ndyl/7l-alsoa8y.html?arabic=حل السواقي"}