{"title":"الفرج","author":"صالح الشادي","composer":"عمر العبداللات","lyrics":"(موال):\nوين العزيز اللي خذا الطيب كله\nوين الصديق وين هذاك الانسان\nوين اللي لاحدثك ما تمله\nيحلى معه جو الونس وين ماكان\nوين الذي لاجيـت له تعتذر له\nعن الخطا سامح وهو منك خجلان\n\n------\n\nيوم ضاقت .. قلت وينك يالفرج\nقال جيت و شفت حولك .. الف صاحب .. و خفت اسبب لك حرج\nارتكيت .. بس وين اللي يشيل الحمل وينه\nوين ابو الفزعات عني .. ما قدرت القاه .. وينه\nو من لمحني فوق كف الموج فض .. و كسر الواح الرجا .. بيني و بينه\nحزّ نفسي وغص في حلقي ورض .. كل ضلع ٍ لي معاه .. وغض عينه\nيحسب إني مت هم .. مادرى إني حيْ لكن .. مِت من خنقة يدينه؟!\n\nيالفرج : صاحبي ما شفت زوله .. من فقدته يوم شده\nيالفرج : والله لوجاني على قلعة عيوني .. حالف ٍ إني ما أرده\nوالموّده يالفرج هيّ الموده ..\nصاحبي .. مالي بصده\nصاحبي روحي عرينه ..\nولو نصاني والنواصي فوق قبري .. عشب قبري\nادعي الله إني أحيا .. لجل أعينه\n\nإرتكيت .. وأثر ظلي مايمون\nوأثرني كومة طعون\nمن غلاة أصحابها .. ما قدرت آقول : آخ\nصاحبي لو جار منْه الجور عادي\nصاحبي لو هو قتل ذكراي عادي\nصاحبي ما دمت انا ستره وثوبه\nصاحبي ما آقول عنْه أبدا وتوبه\nيا هلابه .. وبعيوبه .. وبذنوبه .. يا هلا\nإن وصلني يا هلا .. وإن قطعني يا هلا\nصاحبي وإلا فلا .. وإلا فلا","url":"https://fnanen.com/klmat/alaghany/3/3mr-3bdallat/alfrj.html?arabic=&#x627;&#x644;&#x641;&#x631;&#x62C;"}