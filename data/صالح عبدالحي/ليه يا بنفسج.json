{"title":"ليه يا بنفسج","author":"بيرم التونسي","composer":"رياض السنباطي","date":"1961","lyrics":"ليه يا بنفسج بتبهج وانتَ زهر حزين\nوالعين تتابعك وطبعَكْ محتشم ورزين\nليه يا بنفسج بتبهج وإنتَ زهر حزين\nملفوف وزاهي يا ساهي لم تبوح للعين\nبكلمة منك كأنك سر بين إتنين\nليه يا بنفسج بتبهج وإنتَ زهر حزين\nحُسنك في كونك، بلونك، تبهج المقهور\nاللي يضيره، ضميره، بالظلام مغمور\nليه يا بنفسج بتبهج وانتً زهر حزين\nحطُوك خَميله.. جميله.. فوق صدور الغيد\nتسمع وتسرَق يا أزرق، همسة التنهيد\nليه يا بنفسج بتبهج وانتَ زهر حزين\nإسمع وقُللي من اللي قال معايا آه آه آه\nبقولها وحدي.. لوحدي، والأسى هُوّاه\nليه يا بنفسج بتبهج وانتَ زهر حزين","url":"https://fnanen.com/klmat/alaghany/9/9al7-3bdal7y/lyh-ya-bnfsj.html?arabic=%D9%84%D9%8A%D9%87%20%D9%8A%D8%A7%20%D8%A8%D9%86%D9%81%D8%B3%D8%AC"}