{"title":"يكون في علمك","lyrics":"يكون في علمك انا مش فاضي\nكل ساعه اعمل لك قاضي\nانا واخدك اه على ضره\nوان ما عجبك انتي حره\nعلى بيت ابوكي روحي تاني\nوبلاش تقولي كاني وماني\nانا مش فاضي اعمل لك قاضي\nيكون في علمك\nانتي جميله وهيي جميله\nاعمل لك ليله وهي ليله\nاحترت معاكي ما بيدي خيله\nمفيش لزوم تعملي هليله\nانا مش فاضي اعمل لك قاضي\nيكون في علمك\nقعدتك برى ما ريحتيني\nفي وسط جيراني بهدلتيني\nحرام عليكي وحياة عينيكي\nابوس ايديكي امتى انا اجيكي\nانا مش فاضي اعمل لك قاضي\nيكون في علمك\nقلت لابوكي وقلت لاخوكي\nما امكنهمشي يرجعوكي\nاشكي لمين يا مسلمين\nاروح لمين خليكوا شاهدين\nانا مش فاضي اعمل لك قاضي\nيكون في علمك","url":"https://fnanen.com/klmat/alaghany/9/9al7-3bdal7y/ykon-fy-3lmk.html?arabic=%D9%8A%D9%83%D9%88%D9%86%20%D9%81%D9%8A%20%D8%B9%D9%84%D9%85%D9%83"}