{"title":"دموع","lyrics":"دايما دموع دموع دموع\n\nدايما ياقلبى طريقنا شوك\n\nوفيه تلاقى الناس خانوك\n\nدايما الم دايما عذاب دايما جراح لكن الفرح ممنوع ممنوع ممنوع\n\nنصبر ونصبر روحنا تصرخ جوانا جروحنا دايما اوقات احزانا اكتر من وقت فرحنا\n\nماشين فى طريقنا وسكتنا راضين بنصيبنا وقسمتنا\n\nبنحاول نضحك وندارى جوانا الحزن ومدارى صابرين على نارنا ودمعتنا\n\nعايمين فى الدنيا الغدارة وقلوبنا حزينة ومحتارة\n\nبنقابل ناس وبنوفلهم وبيخدو حياتنا بندلهم والاخر نرجع بخسارة\n\nدايما دموع دموع دموع\n\nنندم على كل مافاتنا نبدا من تانى حياتنا نهرب من ناس جرحونا ونعشق ناس بتموتنا\n\nلا حبيب يخلصلك ولا صاحب ولا غير الحزن بيتصاحب\n\nالناس احساسهم مش باين الطيب بئى شكل الخاين\n\nزى ما مكتوبلك حتصاحب\n\nولا حاسس حد باوجاعك الكل اتفقوا على خداعك\n\nالكل خلاص رخص تمنك وهتشكى لمين الا لزمنك\n\nواهو زمنك زيهم باعك\n\nدايما دموع دموع دموع\n\nرحلة مكتوبة علينا نبعد بتشد ادينا دنيا كل ما نصفلها ترجع وتجرح فينا\n\nاتارينا هنفضل عايشنها ولا فهمانا ولا فهمنها بعذابها هنرضى وبهمومها\n\nازاى نعاتبها وهنلومها ماهى دنيا غريبة وعرفنها\n\nمطرح ما المركب هتودى الخطوة هتمشى وهتعدى\n\nلو حزن هنسكت وبنسلم لو جرح هنبكى ونتالم لو دمعة همسحها بيدى\n\nدايما دموع دموع دموع آه آه آه آه آه آه آه آه دايما دموع دموع دموع\n\nدايما دموع دموع دموع آه آه آه آه آه آه آه آه","url":"https://fnanen.com/klmat/alaghany/7/7madh-hlal/dmo3.html?arabic=دموع"}