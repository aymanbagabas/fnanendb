{"title":"ايه يا دنيا (دويتو)","lyrics":"معرفش ايه اللي جرالنا بقينا ناس تانيه\n\nغيرتي فينا كل حاجه حلوه يا دنيا\n\nقوليلي الناس بقى مالها ماتت فيها آمالها\n\nاللي انا ياما جريت ف وريده سابني غريق وممدش ايده\n\nواللي انا قايد شمعة عيده قادلي جراحي بدالها\n\nقوليلي ازاي أحبابنا مبقتش تخبط بابنا\n\nمحدش بقى بيحس التاني\n\nكله حاسبها لعبها أناني حتى أعز الناس يا زماني\n\nعاشقه وحابه عذابنا\n\nكل ما سنة من عمري تعدي الناس بتقيدلي شموع\n\nأفضل أمثل دور الفرحه وقلبي بيبكي دموع\n\nقوليلي ايه اللي جرالنا وازاي للحال ده وصلنا\n\nالقادرين كانوا دايماً يعفوا والغلبان بنحس بضعفه\n\nكنا بندي الخير ونضاعفه للي يمد وصالنا\n\nبقى كله خلاص مش هامّه بيدوس على ناس من دمه\n\nكله يا دنيا عايشها براحته والكداب بنحيي صراحته\n\nواللي يلاقي معاك مصلحته بتبقى يا عم عمه\n\nكل ما يوم من عمري يعدي وكل ما يوم بيروح\n\nالاقيك جاي يا بكره جايبلي ألم وهموم وجروح\n...\nأنا حاسس اني ماشيكي زايل متغرب فيكي\n\nوشايف الدنيا اتقلبت غابه كل ما فيكي وحوش وديابه\n\nغاويه تعلي ف ناس كدابه وبتوطي اللي شاريكي\n\nبقوا كل الناس الخاينه مبادئهم واضحه وباينه\n\nبيموتوا اللي اختشوا م العيبه ويعيشوا الخونه اللعيبه\n\nكتر الشر وغلب الطيبه وتحيا العشره الهاينه\n\nحتى اللي صديقي وصاحبي واعرفه من وقت ما بحبي\n\nكان مقاسمني ف عيشي وملحي كان ملازمني ف ألمي وفرحي\n\nلما زماني بلاني بجرحي أول واحد طاح بي\n\nبقى سهل نبيع ضمايرنا ومبنقدرش كبيرنا\n\nمحدش بقى بيهمه العشره اللي دهب بقى فالصو وقشره\n\nمهما نقيد صوابعنا العشره كله بينكر خيرنا\n\nبقيت كل اللي بقابله بيشكي ويحكي ويبكي جراح\n\nكل كلامنا زماننا ألمنا سرق أيامنا وراح\n\n\n كلمات:\n\n\n\n\n\n\n ألحان:\n\n\n\n\n\n\n تاريخ:","author":"مصطفى كامل","composer":"مصطفى كامل","date":"2017","url":"https://fnanen.com/klmat/alaghany/7/7madh-hlal/ayh-ya-dnya-doyto.html?arabic=ايه يا دنيا (دويتو)"}