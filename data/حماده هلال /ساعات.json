{"title":"ساعات","date":"2010","lyrics":"ساعات الجرح بيريح .. ساعات الدمع بيهدي\nوليه على ايه هنتألم .. ماهو كله بيمشي ويعدي\nمابتقفش الدنيا وادي .. ناس بتيجي وناس بتروح\nيعني جرح بجرح عادي .. ومين في الدنيا مش مجروح\nناس كتير كانوا في حياتي .. والنهار ده فاضلي ايه\nالفراق بقى زي عاده .. وقلبي متعود عليه\nنص عمري فات واديني .. مفتكرش فرحت فيه\nنفسي اعرف مالها بيا .. الدنيا ديه عليا ليه\nفي الحياه لو اسمي عايش .. حتى لو من غير حرير\nمش هموت وانا لسه عايش .. والفراق قسمه ونصيب\nهخسر ايه تاني في حياتي .. ولا ايه هندم عليه\nزيي واكتر الف واحد .. عاش مابين الناس غريب","url":"https://fnanen.com/klmat/alaghany/7/7madh-hlal/sa3at.html?arabic=&#x633;&#x627;&#x639;&#x627;&#x62A;"}