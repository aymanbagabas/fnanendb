{"title":"استكثروا عليا","lyrics":"استكتروك عليا الدنيا والزمن\n\nاستكتروك عليا ودفعت انا التمن\n\nحاسس كإن الدنيا سرقت مني روحي\n\nعايش ما بين ألمي وبين جرحي ودموع عيني\n\nفاكرين بعادك عني جرح شبه جروحي\n\nميعرفوش معنى اللي كان بينك وما بيني\n\nهو الزمان ده والحياه دي معوديني\n\nكل اللي حبتهم أوي بيضيعوا مني\n\nطول عمري واخد ألف ضربه من زماني\n\nبس اللي قسم الضهر بعدك انت عني\n\nصوتك وصورتك لسه ماليين الأماكن\n\nعمرك ما غبت حبيبي يوم دايماً على بالي\n\nيمكن بعيد عني لكن في القلب ساكن\n\nأول ما توحشني أوي ببكي على حالي\n\nببكي على القلب اللي جرحه صرخ ونادى\n\nقلبي اللي مش ناقص ألم وعذاب زياده\n\nقلبي اللي قلبك ردله الروح والأماني\n\nقلبي اللي عاش طول عمره محروم م السعاده\n...\nعارف حبيبي انا ايه آلمني وايه واجعني\n\nشايف الحياه بعدك خلاص معدلهاش معنى\n\nانت اللي كنت حاسسني فاهمني وسامعني\n\nدلوقتي انا وقلبي اما نبكي مين هيسمعنا\n\nده انا كنت بهرب من عذابي معاك وخوفي\n\nده انا كنت بيك بتحدى أيامي وظروفي\n\nرجعت عيني تشوف ليالي الفرح تاني\n\nوبعدت عني بعد ما ردتلي شوفي\n\n\n\n\n\n\n\n\n\n\n\n\n\n\n\n\n\n\n\n\n\n\nاستمع إلى \"استكثروا عليا\" على أنغامي","author":"مصطفى كامل","composer":"مصطفى كامل","date":"2017","url":"https://fnanen.com/klmat/alaghany/7/7madh-hlal/astkthroa-3lya.html?arabic=استكثروا عليا"}