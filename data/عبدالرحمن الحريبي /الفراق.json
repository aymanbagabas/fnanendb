{"title":"الفراق","lyrics":"الفراق مو بالمسافه اللي بيننا و انت بعيد\n\nالفراق هو انت عندي و انا احس انك بعيد\n\nو السكوت يطعنّي سيفه و بُعدك لجرحي يزيد\n\nهذي هي قصة عذابي شلون تريد اكون سعيد\nما ابي غير ابتسامه و لمسه تعطيني الأمان\n\nذوّب احساسي بوجودك و لمسه تغمرني بحنان\n\nاطوي بالحب المسافه خذني بجناح الزمان\n\nانا منك و انت مني لوحه في احلى مكان\nحرّك احساسي بنظره تملك الروح اللي فيني\n\nاطلب الدنيا عطيتك كل اوراق و سنيني\n\nالمشاعر بأحلى صوره و الحنين بينك و بيني\n\nهمسه منك ضحكه مني نظره من عينك لعيني","author":"عبد السلام الحمري","composer":"محمد العريفي","url":"https://fnanen.com/klmat/alaghany/3/3bdalr7mn-al7ryby/alfra8.html?arabic=الفراق"}