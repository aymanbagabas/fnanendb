{"title":"طلبتك","lyrics":"شكيت و الزمن ميت\n\nو لا من هو سمع شكواي\n\nيا ناس حالتي صعبه\n\nبكيت و ما سمعتوا بكاي\nطلبتك التفت يمي قبل لا تنهي ايامي\n\nبعيش اللي بقى بعمري معك يا بهجة سنيني\nعدمت الفرحه في عيني بعد ناوي على اعدامي\n\nحرام تسوي كل هذا ترى اللي فيني يكفيني\nاشوف و ما اشوف الا عذابك داخلي حامي\n\nيجي احيان يخليني بغيبوبه و ينهيني\nقضى عمري و انا اعطيك بالفرحه و انا ظامي\n\nاجامل بسمتك و اضحك و انا بحر الحزن فيني\nاجيك بلهفتي اركض اسابق خطوة اقدامي\n\nمصيبه يوم انا جيتك من الأحزان تسقيني\nملامح وجهي غطاها الألم و الخوف و اوهامي\n\nعماني الوقت بدروبي اضيع و ما يدليني\nو ربي قمت احس ان الفرح يفرح بآلامي\n\nو احس الليل و الغربه هم احبابي و عناويني\nوصلتك يا شقى عمري ابي تجمع لي حطامي\n\nوصلت لدنيتك و انت و ضميرك لا تخليني\nابي مره و لو مره اشوف الفرحه قدامي\n\nو لكن وينها الفرحه اموت و ما تعزيني\nانا ما همني حزني و لا همتني همومي\n\nو لكن ليه يا دنيا اذا بضحك تبكيني\n\n\n\n\n\n\n\n\n\n\n\n\n\n\nاستمع إلى \"طلبتك\" على أنغامي","author":"حربي الظفيري","composer":"عبد العزيز","url":"https://fnanen.com/klmat/alaghany/3/3bdalr7mn-al7ryby/6lbtk.html?arabic=طلبتك"}