{"title":"احسن الظن","lyrics":"احسن الظن فيني تكفى لا تسيئه\nوالا تدري .. سوء ظنّك وش فرق\nكني المخطي وغلطاتي مُسيئه\nوانت مخطي بس ما قلت الصّدِق\nجيتني بنظراتك اللي مي بريئه\nشفتها وجاني بعد ذلك .. قلق\nصار عمري يمر بالصوره البطيئه\nصرت أغرق .. وانا ماحب الغرق\nوالليالي بالعِبَر دايم .. مليئه\nوبالحِكَم .. لكنها على ورق\nهذي قسمة ربي وهذي المشيئه\nسنين عمري تروح مني وتنسرق\nكل درب ٍ أمشي النيّه تضيئه\nوالأمل ماهوب شمعه واحترق\nخطوة الفرقا ترى خطوه جريئه\nكان ودك نفترق .. قل نفترق","author":"العبدالله","composer":"رابح صقر","date":"2021","url":"https://fnanen.com/klmat/alaghany/r/rab7-98r/a7sn-alzhn.html?arabic=احسن الظن"}