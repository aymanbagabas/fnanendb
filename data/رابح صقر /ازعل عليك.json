{"title":"ازعل عليك","author":"العالية","composer":"سهم","date":"2008","lyrics":"أزعل عليك ألفين مره من غلاك\n... مليون مره يوم تنكر غلطتك\nقلي اخطيت بدون ما دور وراك\n... مو حلوه ألقاها وتخرب صورتك\n\nأزعل عليك وكنت اعدي من غلاك\n... يا كثر ما تغاضى واساير خيبتك\nلا تحسب أني غافل وماني معاك\n... صدقني أدري قبل لا تفعل فعلتك\n\nأزعل عليك وحيل يهزمني هواك\n... يومك تناظرني واحس بعبرتك\nتقول اسف واحسب ان الله هداك\n... ترجع وتعملها علي وش قصتك\n\nأزعل عليك وذاك يزعل من هذاك\n... والكل يخطي وانت شايف دنيتك\nما قلنا لا تخطي ولا قلنا ملاك\n... بس اعترف لي بيوم تعمل عملتك","url":"https://fnanen.com/klmat/alaghany/r/rab7-98r/az3l-3lyk.html?arabic=%D8%A7%D8%B2%D8%B9%D9%84%20%D8%B9%D9%84%D9%8A%D9%83"}