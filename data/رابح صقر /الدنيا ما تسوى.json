{"title":"الدنيا ما تسوى","author":"فيصل اليامي","composer":"رابح صقر","date":"2015","lyrics":"يا عمري ما تسوى تنام وخاطرك زعلان\nولا به شي يستاهل .. يخلي قلبك يعاني\nطلبتك كان لي خاطر تبعد عنك الاحزان\nفديت عيونك الحلوه .. تبسم لو على شاني\n\nحبيبي صار لي مده أشوفك تايه وحيران\nوأنا والله لو شوفتك حزين تزود أحزاني\nأنا أحبك ولا ودي تعيش بدنيتك ندمان\nترى الأيام محسوبه وتالي هالعمر فاني\n\nتصدق .. بسمتك والله تفرح خاطري الولهان\nيطير من الفرح قلبي .. وأصير بعالم ثاني\nوإلا من شفتك بضيقه أحس إني أنا الغلطان\nأعاتب نفسي بنفسي ولو ما كنت أنا الجاني\n\nغلاك بداخل عروقي ولا يوصل غلاك إنسان\nيمر الوقت ويثبت لك .. غلاك إن الله أحياني\nبضحي بعمري لعيونك .. تنام إنتا وأنا سهران\nوأنادي جروحك ل قلبي وتجي واحد ورى الثاني","url":"https://fnanen.com/klmat/alaghany/r/rab7-98r/aldnya-ma-tsoa.html?arabic=&#x627;&#x644;&#x62F;&#x646;&#x64A;&#x627; &#x645;&#x627; &#x62A;&#x633;&#x648;&#x649;"}