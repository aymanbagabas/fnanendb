{"title":"الرصاص","lyrics":"لا كتبتك بالرصاص بدفتري إحساسي ومحيتك\n\nأرجع أدور بقايا .. إسمك بمحايتي\n\nوما أحس إني نسيت ولا أحس إني قريتك \n\nقد ما أحس إني مدري منك وش هي غايتي\n\n \n\nخايف أتمنى لقاك وما ألاقيني لقيتك\n\nعند حسن الظن وأبلش وقتها في منيتي\n\nوإن نويت أجفاك قلي كيف أبضمن لاجفيتك\n\nما يرجعني شعوري  بالندم عني نيتي\n\n\n\nتدري ليه ان قلت اببعد عنك القى نفسي جيتك\n\nلانك بكل اتجاهات الصدود مرايتي\n\nياللي كل اشباه وجهي تحكي عنك لاطريتك\n\nوانت ماعمري على وجهك قريت حكايتي\n\n \n\nإبتديتك من عرفتك وأشعر إني ما انتهيتك\n\nواللي ما بين البدايه والنهايه دنيتي\n\nأكتبك فيها برصاص  وكل ما تخطي محيتك\n\nوتنكر سطوري غلاك وتعترف محايتي\n\n\n\n\n\n\n\n\n\n\n\n\n\n\n\n\n\n\n\n\n\n\nاستمع إلى \"الرصاص\" على أنغامي","author":"فيصل السديري","composer":"سهم","date":"2015","url":"https://fnanen.com/klmat/alaghany/r/rab7-98r/alr9a9.html?arabic=الرصاص"}