{"title":"انا احلويت","lyrics":"لمّا الناس قالو إنك جاي شفت أنا إحلوّيت إزّاي\n\nأصل إنت المرّة دي واحشني ولو إنّك على طول نسّاي\n\nلمّا قالولي حبيبك جاي شفت أنا إحلوّيت إزّاي\nأنا حبّيت يا حياتي حياتي على شان بيك ومعاك حتكون\n\nأنا حبّيت يا عينيّا عينيّا وبقيت أشوفهم أحلى عيون\n\nما إنت عينيّا اللي بشوف بيها وإنت حياتي اللي إنت ماليها\n\nوإنت الدنيا بكلّ ما فيها شمس وقمرة وبحر وجوّ\n\nوعلى شان كده من حقى أحلو\nمهما تغيب عن عيني يا عيني إنت بقلبي وساكن فيه\n\nوأفضل أفكّر يوم ما تجيني ح ألبس إيه وح أقولك إيه\n\nوإلاّ أسكت و كفايا سلامي منّه ح تسمع كلّ كلامي\n\nيللي إحلوّت بيك أيامي مهما ح تبعد برضه ولو\n\nوعلى شان كده من حقى أحلو","author":"خيري فؤاد","composer":"محمد علي سليمان","date":"1997","url":"https://fnanen.com/klmat/alaghany/n/noal-alzghby/ana-a7loyt.html?arabic=انا احلويت"}