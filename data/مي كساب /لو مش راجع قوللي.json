{"title":"لو مش راجع قوللي","lyrics":"لو مش راجع قولي .. قولي بلاش تخدعني\nعلشان أشبع منك .. قبل ماتودعني\nوأعرف إن دي أخر ليله .. هاشوفك فيها\nقولي وبص في عيني .. طمن فيا حنيني\nولا خلاص يا حبيبي .. أنسى إنك هاتجيني\nوقصة حبك كدبه كبيره .. إنت قدرت عليها\nخايفه تكون بتودع قلبي .. وأنا مش عارفه\nخايفه يكون إحساسي حقيقي .. أيوا أنا خايفه\nلو مش راجع قولي .. قولي بلاش تخدعني\nعلشان أشبع منك .. قبل ماتودعني\nوأعرف إن دي أخر ليله .. هاشوفك فيها\nحاسه بنار جوايا .. إرحمـ قلبي بكفايه\nوحياة قلبي أنا عندك .. أوعى تكون دي نهايه\nوناوي تسيبلي جراحك ذكرى وتحاول تداريها\nنفسي الظن يخوني .. ويكون قلبي واهمني\nمانا محتاجه أطمن .. ولا حاجه تطمني\nوصمتك ده بيعذب فيا .. ناري مين يطفيها\nلو مش راجع قولي .. قولي بلاش تخدعني\nعلشان أشبع منك .. قبل ماتودعني\nقولي وبص في عيني .. طمن فيا حنيني\nولا خلاص يا حبيبي .. أنسى إنك هاتجيني","url":"https://fnanen.com/klmat/alaghany/m/my-ksab/lo-msh-raj3-8olly.html?arabic=&#x644;&#x648; &#x645;&#x634; &#x631;&#x627;&#x62C;&#x639; &#x642;&#x648;&#x644;&#x644;&#x64A;"}