{"title":"تريد الهوى","lyricist":"سالم الجمري","lyrics":"تريد الهوى لك على ما تباه\nوقلبك تريده يحصل مناه\nوخلٍ توده تريده عطوف\nصدوقٍ يعاهدك عهد الوفا\nفلا شفت مغرم فواده امريح\nولا ريت خودٍ هواها صحيح\nفكم من متيم طعنه طريح\nجِفنّه وقالن نحن ما نباه\nبلاني هواهن مثل ما تشوف\nانا فرد واحد وغيري ألوف\nعيوني تهامل ودمعي هتوف\nوقلبي متيم وشطه عناه\n\nعن احباب قلبي أنا ما سليت\nوعن عذلكم يلحواسد صليت\nجزاكم على الله انا مارأيت\nعلى وصف خلي أحدٍ سواه\n\nسلبني وداده ولا راف بي\nوحالي امعلل وجرحي غبي\nولو صاب غيري لذي حل بي\nفلا ظن يهنا بلذة عشاه\n\nعشير تلفني بكثر الصدود\nوكثر التماني وكثر الوعود\nيواعد ويخلف ومره يعود\nو أنا طول عمري وانا في رجاه\nجبرني وداد الحبيب المليح\nأنا به متيم وهو مستريح\nومره نغني ومره نصيح\nوقزرت عمري على مستواه\n\nسهير الليالي حليف الغرام\nخليع مليع الحشا مستهام\nونومي وقوتي وشربي حرام\nولا يلامْ من ليعته في حشاه\n\nاشاكي واباكي ولا من يجيب\nولالي نديم ٍ عليّه يثيب\nويا عونت الله أنا مستصيب\nوجرح المحبه عسرني دواه\n\nأدور حبيبي فريد الجمال\nغضيض التصابي حسين الدلال\nعليه المثل من تهايا الغزال\nعيون وجيد ٍ كـجيد المهاه\n\nهلالٍ تكمل سنا بهجته\nوحياة مسرّ على غرته\nوورد ٍ مفتح ْ على وجنته\nوخد ٍ لبيبٍ تشعشع سناه\n\nسنا نور ثغره بروقٍ تلوح\nوريجه رحيق يداوي الجروح\nوريحه نسم عنبريٍ يفوح\nزكيم الهوا لو يشمّه شفاه\nأشبه ....... كبيض الربيب\nو....... لبيب وخصره جبيب\nو....... تعلا سواة الكثيب\nايليمن تمشا يعزل لقطاه\nوطا بلجدم مهجتي هو وداس\nوكهرب معاليج قلبي وحاس\nقلبي وخلاه فيه التماس\nامشوط افيوزي ولحد طفاه\nتطاول قميص الحشا وملكه\nوغزلي شعا والبعد شربكه\nشنقني بحبل الهوا وفركه\nوخلا فوادي امعلق وراه\nترى الشوق له ذوق يا عاشقين\nومحلى المعاتب ما بين اثنين\nاذا ذاك مغرم وهذا ظنين\nعتاب المحبه ترى له حلاه","url":"https://fnanen.com/klmat/alaghany/a/a7md-al7ryby/tryd-alhoa.html?arabic=%D8%AA%D8%B1%D9%8A%D8%AF%20%D8%A7%D9%84%D9%87%D9%88%D9%89"}