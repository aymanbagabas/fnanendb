{"title":"الحلو ده","composer":"محمود الشريف","lyrics":"حد يعرف إسموو إيه الحلو ده ؟\nحد يعرف يبقى مين الحلو ده ؟\nالحلو ده هوه حبيبي ..\nالحلو ده يبقى نصيبي ..\nحد شاف في الدنيا .. زي الحلو ده ؟\n\nالحلو اسمع دقتُه افتح لُه قلبي\nوالحلو اعرف خطوتُه لو مر جمبي\nكل يوم بتزيد غلاوتُه ..\nعمري ما شفت بحلاوتُه ..\nحد شاف في الدنيا .. زي الحلو ده ؟\n\nاللي احبه اديه روحي وعمر واكتر\nواللي اسهر في هواه احلم وافكر\nجوه عيني وجوه قلبي ..\nلُه لوحدُه كل حبي ..\nحد شاف في الدنيا .. زي الحلو ده ؟\n\nكل غنوه حلوه اقولها تكون عشانه\nوالحياة تضحك لي في نظرة عيونُه\nنور عيوني وشغل بالي ..\nمهما تبعدنا الليالي ..\nحد شاف في الدنيا .. زي الحلو ده ؟","url":"https://fnanen.com/klmat/alaghany/h-/hda-sl6an/al7lo-dh.html?arabic=&#x627;&#x644;&#x62D;&#x644;&#x648; &#x62F;&#x647;"}