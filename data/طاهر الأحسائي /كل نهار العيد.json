{"title":"كل نهار العيد","lyrics":"كلٍ نهار العيد عايد حبيبه\n\nوإلتم شمل اهل القلوب المواليف\n\nوانا حبيب غايب الله يجيبه\n\nياحسرتي ان كان انتهى العيد ما شيف\n\nمصيبتي ياكبرها من مصيبه\n\nلا شفت غيري في اناسه وتكيف\n\nفرقا الاحبه ياجماعه صعيبه\n\nتالي العهد في صويحبي العام فالصيف\n\nياوين اشوف اللي اوصافه عجيبه\n\nويلي عليه ولو لحقني تكاليف\n\nارف قلبي منه يبري لهيبه\n\nلمشاهده ياناس يستانس الكيف\n\nجله نصيبٍ لي وانا من نصيبه\n\nهذا منى قلبي ومن غيره امعيف\n\nالمستريح اللي حبيبه قريبه\n\nماهوب مثلي عيشته بالتكاليف\n\nمن لامني في الزين ربي حسيبه\n\nتلوم قلبي في مليح التواصيف\n\nشفت العذل ما اطيع ماهي غصيبه\n\nماتدري ان راعي الهوى قلبه صخيف","url":"https://fnanen.com/klmat/alaghany/6/6ahr-ala7saiy/kl-nhar-al3yd.html?arabic=كل نهار العيد"}