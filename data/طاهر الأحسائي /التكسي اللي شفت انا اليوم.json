{"title":"التكسي اللي شفت انا اليوم","lyrics":"التكسي اللي شفت انا اليوم\nبعد العصر في السوق وافاني\n\nفيه الحبيب اللي حرمني النوم\nمتراكي في سيت وراني\n\nمن يوم شفته خاطري مهموم\nخطرٍ علي ياقرة اعياني\n\nاشرت له يازين انا مظلوم\nوقف دخيلك لا تعداني\n\nلفت بطرف كن فيه سهوم\nوحول من التكسي وحاكاني\n\nقلت انتبه لي قال انا محكوم\nما يمكن اخذ واحد ثاني\n\nقال الوداع  وقلت ذا مفهوم\nقصدك تشمت في عدواني\n\nجلست حاير ما قدرت اقوم\nمن يوم هو اقفى وخلاني","url":"https://fnanen.com/klmat/alaghany/6/6ahr-ala7saiy/altksy-ally-shft-ana-alyom.html?arabic=&#x627;&#x644;&#x62A;&#x643;&#x633;&#x64A; &#x627;&#x644;&#x644;&#x64A; &#x634;&#x641;&#x62A; &#x627;&#x646;&#x627; &#x627;&#x644;&#x64A;&#x648;&#x645;"}