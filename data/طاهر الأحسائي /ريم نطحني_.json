{"title":"ريم نطحني","lyrics":"ريم ٍ نطحني داعج العين بالميـل ... مع شارع البطحا ظبـي العدامـه\n\n\n\nشفته وصوبني بنجـل المقاتيـل ... سود ٍ هدبها مثل ريـش النعامـه\n\n\n\nوالخد نوره مثل نـور القناديـل ... والعنق عنق اللي ربى في تهامـه\n\n\n\nجدايلـه كنهـا احبـال مغاتيـل ... ومنقش الحنا بطرررف اقدامـه\n\n\n\nلما قرب عندي رمانـي بمنديـل ... ابيض حرير وحط وسطه علامه\n\n\n\nسلم بعين ٍ لـه هدبهـا مظاليـل ... من خوفه من الناس مخفي سلامه\n\n\n\nياعاذلي لو شفت زيـن التعاذيـل ... مالمتني فاللـي حسيـن ٍ كلامـه\n\n\n\nيلومني بالزيـن نـاس ٍ مهابيـل ... مايعذرون اللـي تزايـد غرامـه\n\n\n\nشفني من الفرقى غدا حالي نحيل ... من شاف حالي قال ذا وش علامه\n\n\n\nرح يانديبي للقضي اخـر الليـل ... خبره عن حالي وعطني مرامـه\n\n\n\nريم نطحني داعج العين بالميـل ... مع شارع البطحا ظبـي العدامـه\n\n\nاستمع إلى \"ريم نطحني\" على أنغامي","url":"https://fnanen.com/klmat/alaghany/6/6ahr-ala7saiy/rym-n67ny.html?arabic=ريم نطحني"}