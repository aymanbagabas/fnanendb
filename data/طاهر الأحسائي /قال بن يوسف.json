{"title":"قال بن يوسف","lyrics":"قال بن يوسف قضى ليله سهير\nوالسبايب حب مربوع الشفاه\n\nآه من جرحٍ سطى بأقصى الضمير\nحير الكتور ماحصل دواه\n\nالدوى موجود معا ظبيٍ صغير\nاسأل المعبود يجمعني معاه\n\nصابني بالحب وخلاني حسير\nمن نظرني قال هذا وش بلاه\n\nقلت انا في القلب لاهوبٍ من سعير\nمسكنك في القلب ياخلي تراه\n\nرجعت مالي في الهوى غيره نظير\nوان جفاني ياعرب مااقدر جفاه\n\nمن فراق الزين بون مثل الكسير\nاو ربيطٍ بالسجن ربي بلاه\n\nليت ينصب للهوى واحد مدير\nكل واحد من بغى حقه عطاه\n\nاشتكي مابي وانا حالي خطير\nمن فراق الزين عذبني هواه\n\nالختم صلوا عد ماسال الغدير\nعلى النبي المختار واصحابه معاه","url":"https://fnanen.com/klmat/alaghany/6/6ahr-ala7saiy/8al-bn-yosf.html?arabic=%D9%82%D8%A7%D9%84%20%D8%A8%D9%86%20%D9%8A%D9%88%D8%B3%D9%81"}