{"title":"فوق الزوالي الحمر","lyrics":"فوق الزوالي الحمر مع الترف مرتاح\nزالت هموم القلب وارتاح بالي\n\nمع صاحبٍ بالوصل ماهوب شحاح\nسيد البشر والحور حسين الدلالي\n\nابو ثمانٍ مثل برقٍ إلا لاح\nكن البدر في غرته باشتعالي\n\nفي شوفة الغالي ترى القلب ينزاح\nتسعد عيوني بشوفتي للجمالي\n\nاكسب بشوفه راس مالي والأرباح\nيرتاح بالي يوم الاقي حلالي\n\nليت الحمامه تنقل الورد بجناح\nتلقيه في بيتٍ سكن فيه غالي\n\nسره في وسط القلب مانيب بواح\nله صورةٍ بالعين طول الليالي\n\nازكى التحيه كل عصرٍ والاصباح\nللصاحب اللي لا بغيته عنالي","url":"https://fnanen.com/klmat/alaghany/6/6ahr-ala7saiy/fo8-alzoaly-al7mr.html?arabic=%D9%81%D9%88%D9%82%20%D8%A7%D9%84%D8%B2%D9%88%D8%A7%D9%84%D9%8A%20%D8%A7%D9%84%D8%AD%D9%85%D8%B1"}