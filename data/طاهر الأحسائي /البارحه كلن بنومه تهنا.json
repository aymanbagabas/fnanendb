{"title":"البارحه كلن بنومه تهنا","lyrics":"البارحه كلن بنومه تهنا .. وانا اتقلب لين نور الفجر بان\n\n\n\n\nاقضي طوال الليل منا ومنا .. من سطح الى دهليز الى وسط ليوان\n\n\n\n\nعلى الذي في كف يمناه حنا .. غر وصغير كامل الزين فتان\n\n\n\n\nابو جديل فوق متنه يتثنا .. يغذى من الريحان والعود ريان\n\n\n\n\nلو التمني ينفع اللي يتمنا .. كان اتمنى وصل مدعوج الاعيان\n\n\n\n\nالصاحب اللي بالموده شحنا .. ودي اشوفه لكن الوقت خوان\n\n\n\n\nياطول ماكنا سواء وافترقنا .. اربع سنين كلنا مثل الاخوان\n\n\n\n\nواليوم لمن شافنا صد عنا .. الله واكبر من تصاريف الازمان\n\n\n\n\nياليتني وياه يوم اجتمعنا .. ويشوف حال منه في زود نقصان\n\n\n\n\nاكود يسمح خاطره ويعذرنا .. ويساعد اللي مامشى له بحقران","url":"https://fnanen.com/klmat/alaghany/6/6ahr-ala7saiy/albar7h-kln-bnomh-thna.html?arabic=البارحه كلن بنومه تهنا"}