{"title":"فاتت سنة","author":"سيد مرسي","composer":"بليغ حمدي","lyrics":"فاتت سنة حتى لجواب منهم ما وصلش.\nما اقدرشى انا ع البعد دا انا ما اقدرش\nمستخسرين فينا المراسيل فينا المراسيل\nاو كلمتين اتنين منهم.\nمستكترين دا العمر قليل العمر قليل\nوحرام يضيع كده من غيرهم\nواللي جرى لنا ما يحصلش دا ما يحصلش\nوالحب ناره . ناره ما ترحمش\n***\nمستخسرين مرسال يجينا تصورا\nمستكترين الراحة لينا استكتروا\nيا صبر ايوب قلبي مين هيصبره\nع البعد دا. دا حرام كده\nصبرنا ولا صبر ايوب فى زمانه يا بشر\nجرحنا بعته لنا قبل اوانه القدراه يا بشر\nمستخسرين فينا المراسيل فينا المراسيل\nاو ...............\n***\nحبيناهم بعدوا عنا بالسنين   دول بعدوا عنا بالسنين\nوتاهوا منا قولوا لنا فين. قولوا لنا فين\nهمناهم تعبوا قلوبنا بالأنين دول تعبوا قلوبنا بالأنين\nولا يوم شفنا  ومظلومين مظلومين\nدي السنين سألت عليهم  السنين\nوالحنين  أهو بيناديهم  الحنين\nنسأل مين ع الحلوين  ع الغايبين\nولا حد شاف بالحب أيام زينا\nولا حد داق المر ده يوم قبلنا\nمستخسرين فينا المراسيل فينا المراسيل\nاو ...............\n***\nإيه  إيه  ياهوى  ؟ آخرتها إيه  ياهوى ؟\nاستنّيناهم  ولا سألوا فينا  ولا جتنا منهم  كلمه تراضينا\nوبعدين معاهم ياهوى ؟\nليه  ليه  ياهوى  تتعبنا ليه ياهوى ؟\nترجّيناهم  يحسّوا بينا غلي كلامهم  قوي علينا\nفي ليل لقاهم  ياهوى\nفين ياهوى  ضاعت سنين  لكن فداهم\nدول نور عينينا  واحنا عشانهم  ياما ضحّينا\nولا نسيناهم ياهوى\nمين ياهوى  ؟ يشفينا مين  ؟ الهوى\nبس يداوينا  لما قلوبهم  تحن لينا\nونسمع نداهم ياهوى\nأغلى الحبايب  ومهما عملوا  فينا وجرّحونا  دول مننا\nباين عليهم  مهما فاتونا أو غلّبونا  دول أهلنا\nاغلى الحبايب\nمستخسرين فينا المراسيل فينا المراسيل\nاو ...............","url":"https://fnanen.com/klmat/alaghany/m/myadt-al7naoy/fatt-snt.html?arabic=&#x641;&#x627;&#x62A;&#x62A; &#x633;&#x646;&#x629;"}