{"title":"زي الربيع","lyrics":"زي الربيع ما يهل .. زي القمر مايطل\nزي الندى ما يرد الروح .. الدنيا تظحك ورد وفل\nهليت يا روح الروح .. رديت في قلبي الروح\nزي الربيع .. زي الندى .. زي الحياة\nزي الربيع .. زي الندى .. زي الحياة ..\n---\nياما قالولي في الهوى حكايات\nوسمعته في المواويل وفي الروايات\nوابات وانا قلبي ذايب .. شايل هموم الحبايب\nواقول لقلبي يا قلبي نسأل عن الحب ليه ؟\nان كان ذا حال اللي حبوا احنا هايجرالنا ايه ؟\nوانا لسه بكلم قلبي .. بصيت ولقيتك جنبي !\nمن غير تفكير رديت .. لما لقيتك هليت\nزي الربيع ما يهل .. زي القمر مايطل\nزي الندى ما يرد الروح .. الدنيا تظحك ورد وفل\nهليت يا روح الروح .. رديت في قلبي الروح\nزي الربيع .. زي الندى .. زي الحياة\nزي الربيع .. زي الندى .. زي الحياة ..\n---\nالله يجازي اللي قالوا .. عن الهوى وعن عذابه\nسنين طويله بيحكوا .. عن اللي دابوا ما تابوا\nورسموا صورة حزينه .. للحب قدام عينينا\nخلونا عايشين سنين .. بنغني موال حزين\nوفي عز فرحتنا نشكي .. ونقول يا ليل ..\nوالحب هوا الحياة .. هوا دليل اللي تاه\nومهما طول غيابه .. القلب يستناه\nزي الربيع ما يهل .. زي القمر مايطل\nزي الندى ما يرد الروح .. الدنيا تظحك ورد وفل\nهليت يا روح الروح .. رديت في قلبي الروح\nزي الربيع .. زي الندى .. زي الحياة\nزي الربيع .. زي الندى .. زي الحياة ..\n---\nانا قلبي كان طاير بألف جناح\nبيلف ويدور مساه وصباح ..\nكان ليله من غير قمر\nونهاره سكة سفر ..\nوالرحله طالت بيه .. وفين يرتاح\nويغني للدنيا تسمع\nويغني للشمس تطلع\nوينادي للحب يرجع\nيرجع اللي راح ..\nوفي يوم من غير مواعيد .. اجمل من يوم العيد\nبصيت ولقيتك جنبي .. نورك بينور قلبي\nوسمعتك لما ناديت\nمن غير تفكير رديت\nلما لقيتك هليت ..\nزي الربيع ما يهل .. زي القمر مايطل\nزي الندى ما يرد الروح .. الدنيا تظحك ورد وفل\nهليت يا روح الروح .. رديت في قلبي الروح\nزي الربيع .. زي الندى .. زي الحياة\nزي الربيع .. زي الندى .. زي الحياة ..","author":"عبدالسلام امين","composer":"محمد الموجي","url":"https://fnanen.com/klmat/alaghany/m/myadt-al7naoy/zy-alrby3.html?arabic=زي الربيع"}