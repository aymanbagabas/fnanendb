{"title":"الليالي","lyrics":"هي الليالي كده هي الليالي ..\n\nطبع الليالي كده طبع الليالي ..\n\nبتغرب ده وده . وتقرب ده لده .. وتبدل ده بده .\n\nوهي كده الليالي ولاتعرف غير كده\n\n ولاتعرف غير كده ...وهي هي هي كده الليالي .\n\n***\n\nياليل تليل . اسهر تطول .\n\nولالكش اخر ولالكش اول ..\n\nقلبي ياساكن سهر الليالي\n\nسهران بتحلم والنجم عالي\n\nطالل علينا من العلالي . ..\n\nولاعمره واخد ولاعمره جايب جواب يطمن عالحبايب .\n\nنجم الليالي كده نجم الليالي .\n\n سهر الليالي كده . سهر الليالي ...\n\nوهي كده كده الليالي ...\n\n***\n\nوآه ياليل منك وآهين ياللي نجومك صاحبوني.\n\nلاانا عارفة انا مين ولاانا فين\n\n. دول نجمتين ولا عيوني ..\n\nوكل ما  اسهر انت تطول واقول ..ماتسمعش كلامي ..\n\nوالاقي نفسي لما بنام . سهرانة حتى ف احلامي ..\n\nسهر الليالي كده سهر الليالي .\n\nطبع الليالي كده طبع الليالي ..\n\nهي كده الليالي ولاتعرف غير كده\n\n ولاتعرف غير كده ...وهي هي هي كده الليالي .\n\n\n\n\n\n\n\n\n\n\n\n\n\n\n\n\nاستمع إلى \"الليالي\" على أنغامي","composer":"عمار الشريعي","date":"1987","url":"https://fnanen.com/klmat/alaghany/m/myadt-al7naoy/allyaly.html?arabic=الليالي"}