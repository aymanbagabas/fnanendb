{"title":"طيب يا ليل","lyrics":"طيب يا ليل يا ليل طيب\n\nويا ليل طيب\n\nالفرحة فيك لسه بعيدة  والحزن هو اللي القريب\n\nالحزن هو اللي قريب\n\n***\n\nراحو اللي كانوا يحبوني وكنت اعطش يسقوني\n\nويضحكوني مــن قلبي  ويمســحوا دمع عيوني\n\nسهرتني ياعييني يا ليلي\n\nدمــوعي حــرقت منديلي\nعيوني ناحوا ماحبايبي راحوا\n\nوالقلب نـــايم حاضن جراحه\n\n***\n\nكان لينا احباب كان لينا\n\nقمر منور ليالينا\n\nنسمة في حر الصيف كانوا\n\nيهونوا السكة علينا\n\nسهران يا قلبي يا وحداني\n\nوالغنوة دبلت في لســـاني\nعيوني ناحوا ماحبايبي راحوا\n\nوالقلب نـــايم حاضن جراحه","author":"عبدالرحمن الأبنودي","composer":"عمار الشريعي","date":"1987","url":"https://fnanen.com/klmat/alaghany/m/myadt-al7naoy/6yb-ya-lyl.html?arabic=طيب يا ليل"}