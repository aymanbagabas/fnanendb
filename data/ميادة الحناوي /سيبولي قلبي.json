{"title":"سيبولي قلبي","date":"1987","lyrics":"سيبوا لي قلبي وارحلوا  لا اسال انا ولا تسألوا\nقلبي خلاص من اليوم يا ناس  لاهفرحه ولا ازعله\nمدام انتو فاكرين الهوى\nنقضي  السنين صبر وحنين دمع وانين\nيبقي الفراق بالشكل ده ما اسهله...\n***\nحتي الايدين اتعلموا  اترعشوا لما يسلموا\nعلمتوا قلبي اللي ماكان عمره في يوم اتعلمه\nاومال نصدق مين بقي\nوازاي هنفرح بااللقا\nمدام يومين ترجع قلوب العاشقين متفرقه.. متفرقه\nتوبه نصدق تاني ضحكك ياهوى\nوتوبه نمشي معاكو في الايام سوا\nمدام انتو فاكرين الهوى\nنقضي  السنين صبر وحنين دمع وانين\nيبقي الفراق بالشكل ده ما اسهله...\n***\nالكلمتين اللي اتحكوا زي الدموع اللي اتبكوا\nياللي انتو لمتوني تعالوا  لوموا تاني واضحكوا\nيا ضحكتي لمي الجناح\nسيبي مكانك للجراح\nحلم الليالي الغالي ليه ما اقدرش علي نور الصباح\nتوبه نصدق تاني ضحكك ياهوى\nوتوبه نمشي معاكو في الايام سوا\nمدام انتو فاكرين الهوى\nنقضي  السنين صبر وحنين دمع وانين\nيبقي الفراق بالشكل ده ما اسهله...","url":"https://fnanen.com/klmat/alaghany/m/myadt-al7naoy/syboly-8lby.html?arabic=%D8%B3%D9%8A%D8%A8%D9%88%D9%84%D9%8A%20%D9%82%D9%84%D8%A8%D9%8A"}