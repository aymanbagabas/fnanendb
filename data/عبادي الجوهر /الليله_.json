{"title":"الليله","lyrics":"الليلة الجلسة معك وصفها غير\n\nوانتي وصوفك غير ماهي وصوفك\n\nحتى كلامك كان كله معاذير\n\nوالليلة اصغر همك اكبر ظروفك\n\n\n\nكنتي تخافين الوصل والمقادير\n\nوالليلة اخجلتي بوصلك طيوفك\n\nنفرض وثقتي بي على اقل تقدير\n\nطيب من ظروف الزمن وين خوفك\n\n\n\nمعقول شعرك اللي يفل ويطير\n\nمعقول هاللي يطرحنه كفوفك\n\nمعقول خدك هل ازهر نواوير\n\nمعقول هاللي يجرحنه سيوفك\n\n\n\nماني مصدق كل ما حولي يصير\n\nلحظة بصد شوي وارجع اشوفك\n\nاي والله انتي صدق ماهو بحد غير\n\nاي والله انتي صدق هذه وصوفك\n\n\n كلمات:\n\n\n\n\n\n\n ألحان:\n\n\n\n\n\n\n تاريخ:\n\n\n\n\n\n\n\n\nاستمع إلى \"الليله\" على أنغامي","author":"رشيد الدهام","composer":"عبادي الجوهر","date":"2000","url":"https://fnanen.com/klmat/alaghany/3/3bady-aljohr/allylh.html?arabic=الليله"}