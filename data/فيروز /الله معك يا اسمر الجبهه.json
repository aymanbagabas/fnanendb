{"title":"الله معك يا اسمر الجبهه","lyrics":"الله معك يا أســــــــمر الجبهة يا ناعس العينين\n\nعشقتك أنا وماعدت منتبهة من ايمتي ولا وين\n\nالله معك\nياللي الشــــمس ملوّحة جبينك بألوان خمريـّة\n\nمهضوم أنت وفي بتكوينك موجات سحريـّة\n\nيا شـــــــــب يا ساكن بجيرتنا يل قلبنا لقلبك\n\nلمحات عينك صوب حارتنا بتدل عن حـبـّك\nليش التـّـعب باين على عيونك تخمين ما بتنام؟\n\nنعسان يمـّـا مدبـّـله جـفـونـك كترة الأحلام؟\nالأزهار عمتتهامس بسـّرك ع مكاسر الميـّـي\n\nوالبنت ياللي شاغلة فكرك عرفناها مين هيـّـي\nمتل ما الوردة بصفا الغدران بتشوف صورتها\n\nعيني بعينك شـــــــايفة ألوان صورة محـبـّـتها\n\nالله معك الله معك","author":"الأخوين رحباني","composer":"الأخوين رحباني","date":"1956","url":"https://fnanen.com/klmat/alaghany/f/fyroz/allh-m3k-ya-asmr-aljbhh.html?arabic=الله معك يا اسمر الجبهه"}