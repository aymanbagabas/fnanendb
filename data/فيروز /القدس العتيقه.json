{"title":"القدس العتيقه","lyrics":"مريت بالشوارع ... شوارع القدس العتيقة\nقدام الدكاكين ... البقيت من فلسطين\nحكينا سوى الخبرية و عطيوني مزهرية\nقالوا لي هيدي هدية من الناس الناطرين\n\n\n\n\nو مشيت بالشوارع ... شوارع القدس العتيقة\nاوقف عباب بواب صارت و صرنا صحاب\nوعينيهن الحزينة من طاقة المدينة\n\n\n\n\nتاخدني و توديني بغربة العذاب\nكان في أرض و كان في ايدين عم بتعمر تحت الشمس و تحت الريح\nو صار في بيوت و صار في شبابيك عم بتزهر صار في ولاد و بايديهم في كتاب\nو بليل كلو ليل سال الحقد بفية البيوت\nو الايدين السودا خلعت البواب و صارت البيوت بلا صحاب\nبينن و بين بيوتن فاصل الشوك و النار و الايدين السودا\nعم صرخ بالشوارع ... شوارع القدس العتيقة\nخلي الغنيي تصير عواصف و هدير\nيا صوتي ضلك طاير زوبع بهالضماير\nخبرهن عللي صاير بلكي بيوعى الضمير","author":"الأخوين رحباني","composer":"الأخوين رحباني","date":"1956","url":"https://fnanen.com/klmat/alaghany/f/fyroz/al8ds-al3ty8h.html?arabic=القدس العتيقه"}