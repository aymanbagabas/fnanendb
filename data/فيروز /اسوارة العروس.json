{"title":"اسوارة العروس","lyrics":"اسوارة العروس مشغولي بالدهب\nو انت مشغول بقلوب يا تراب الجنوب\nرسايل الغياب مكتوبه بالسهر\nو انت بالعز مكتوب يا تراب الجنوب\nو بتولع حروب و بتنطفي حروب\nو بتضلك حبيبي يا تراب الجنوب\n\n\n\n\nاللي حامل عكتافو زيتون و سنابل\nقلعة بحر صور صخرة جبل عامل\nاللي حامل وراق شعرا و عشاق\nالقمر مخبيلن لعراسن خواتم ما بيقدر يحمل ظالم\nو شو ما اجا شعوب و شو ما راح شعوب\nكلن راح بيفلو و بيبقى الجنوب\n\n\n\n\nلما بغني اسمك بشوف صوتي غني\nايدي صارت غيمي و جبيني علي ..\nالشمس بتطلع سودا و بيبس الموج\nاذا بفكر انو ترابك مش الي\nو يا شعب الشعوب الأقوى من الحروب\nبتبقى اذا بيبقى يا شعب الجنوب\n\n\n\n\nجوزيف حرب\n\n\n\n\n\n\nفيلمون وهبه","author":"جوزيف حرب","composer":"فيلمون وهبه","url":"https://fnanen.com/klmat/alaghany/f/fyroz/asoart-al3ros.html?arabic=اسوارة العروس"}