{"title":"القمر بيضوي","lyrics":"القمر بيضوّي عالناس والناس بيتقاتلوا\n\nع مزارع الأرض الناس ع حجار بيتقاتلوا\n\nنحنا ما عنا حجر لا مزارع ولا سجر\n\nأنت وأنا يا حبيبـــي بيكفينا ضوّ القمر\nالقمر بيزور الطرقات بيشعشع كل الدّني\n\nبيضوّي بالســـهريات الفقير وعــــالغني\n\nنحنا منحب الســهر  وعا درب الليل السفر\n\nأنت وأنا يا حبيبـــي .. ويرافقنا ضوّ القمر\nقالوا لي البلابل صبحيّة\n\nهالحقول وساع والدني بتساع\n\nنيّال اللي بيرجع عشيّة\n\nوعا كل البواب بيتلاقى بصحاب\nتعا يا حبيبي مع طير الغياب\n\nنقعد عا هالباب غريب وغريبة\n\nغريب وغريبة\n\n \n\n\n\n\nالأخوين رحباني\n\n\n\n\n\n\nالأخوين رحباني\n\n\n\n\n\n\n1962","author":"الأخوين رحباني","composer":"الأخوين رحباني","date":"1962","url":"https://fnanen.com/klmat/alaghany/f/fyroz/al8mr-bydhoy.html?arabic=القمر بيضوي"}