{"title":"البواب","lyrics":"على باب منوقف تنودع الأحباب\n\nنغمرهن وتولع ايدينا بالعذاب\n\nوبواب بواب شي غرب شي اصحاب\n\nشي مسكر وناطر تيرجعوا الغيّاب \n\nأه اه  البواب\nوقت اللي بلوحلك  وبسكر الباب بياخدني الحنين\n\nبفكر رح اشتقلك بفكر عا هالباب رح انطر سنين\n\nأه يا باب المحفور عمري فيك  رح انطر وسميك باب العذاب\n\nاه اه البواب\nفي باب غرقان بريحة الياسمين\n\nفي باب مشتاق في باب حزين\n\nفي باب مهجور أهلو منسيين\n\nهالأرض كلها بيوت يا رب خليها مزيني ببواب\n\nولا يحزن ولا بيت ولا يتسكر باب","author":"جوزيف حرب","composer":"فيلمون وهبه","url":"https://fnanen.com/klmat/alaghany/f/fyroz/alboab.html?arabic=البواب"}