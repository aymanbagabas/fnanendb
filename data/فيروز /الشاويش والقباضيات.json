{"title":"الشاويش والقباضيات","author":"الأخوين رحباني","composer":"الأخوين رحباني","date":"1979","lyrics":"(وليم حسواني)\nطم طوم طوم طوم\nووين بدن يروحوا الحلوين؟\nوين بدن يهربوا الحلوين؟\nالحلوين متل الفراش بيركضوا عالضو\nو أنا بضو بضو و ماشي ناطر الحلوين\nهيك الساعة شب اتوفق بواحدي\nو هلق صار دور الأفندي\nضو البلديي بيلمع\nو أنا برضو متلو بلمع\nشرايط بتلمع و الستات بيحبوا اللي بيلمع\nو المش سامع يسمع\nهلق الصبايا بتصير تكرج\nواحدي تعرج واحدي تغنج\nو الأفندي يحبج\nيمكن إجت واحدي\nيا وردة الحب الصافي\nتسلم إيدين اللي سقاكي\nفرنساوي\nمش معقول كل شي مخبط\nأنا تحت الضو و غنيتلها ليش ما إلتفتت\nفي شي تخلبط\nأنا بصّرولي في فنجان القهوي إنو الليلي بدا تجي الحلوي\nيمكن وصلت يمكن وصلت وصلت\n\nفرنساوي\nحوار\nهس. ما شفت إبن حكومي غيرك بهالإيام صوتو طالع\nأنا نبضي قوي\nإسكت. نحنا كمان بيطلعلنا دور. مطرب الحاجز بدو يغني\nمين مطرب الحاجز؟\nحضرتو أبو أسعد فياض\nأيه بس حضرتو ماشالله هيأتو بيقوص\nهو مطرب\nيا أبو أسعد أنت عاراسنا و عينا\nبس لا انك من الفرقة و لا إسمك عالبرنامج\nهالرجال إتعذب و إجا ما بقى يسوى نكسرلو بخاطرو\nو لك هيأتو جايي يقاتل\nأبداً هيدي بدلة الطرب\nبس هيدا تدخل بشؤون الفرقة\nوين التدخل شو شايف الدبابات بالسهلة\nيللا عرف عني تاأصرخلي شي أوف قبل ما نعلق إحنا وياك\nو شو بدي عرف؟\nقول المطرب أبو أسعد فياض بغنية حزينة\nهيهي صحتك يخزى العين و سلاح\nو مراجل و لشو الغنيي الحزينة\nهيهي يا أخي المنطقة ما بتنطرب\nإلا حزين أوف إعطونا الدوزان\nصوتك مش مظبوط عالموسيقى\nلا مين قال مش مظبوط\nلا مش مظبوط\n(جوزيف ناصيف)\nأوف أوف\nضلي إمرقي يا حلوة الحلوين\nو طلي على هالعاشق المسكين\nمن كتر ما حبيت صرت خيال\nو عيونك بتذبح بلا سكين\nو نحنا يا شباب بيوم الإنتخاب\nمنطلع نواب و منزل نواب\nصوت صوت وله صوت\nصوّت للشباب و لشيخ الشباب\nو حرية الراي و هيدا أحسن راي\nإنتخب على ذوقك إن كنك قبضاي\nصوتلو معلوم ما في غيرو أبدا\nصوتلو على صوت الناي\nو إذا مش كرمالو كرمال الشباب\nو قلنا ما بيصير إرهاب و تزوير\nالبلدية معنا شوفوا المخاتير\nبتشطّب    منشطّب\nو يا طير اللي طاير طير\nو إذا مش كرمالو كرمال الشباب","url":"https://fnanen.com/klmat/alaghany/f/fyroz/alshaoysh-oal8badhyat.html?arabic=%D8%A7%D9%84%D8%B4%D8%A7%D9%88%D9%8A%D8%B4%20%D9%88%D8%A7%D9%84%D9%82%D8%A8%D8%A7%D8%B6%D9%8A%D8%A7%D8%AA"}