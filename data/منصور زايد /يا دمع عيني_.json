{"title":"يا دمع عيني","lyrics":"يا دمع عيني خف جرحت عيني والعين تبكي خوف تفقد بصرها\n\nكف يا دمع ما ودي انك تجيني بنسى عسى نفسي تدارك خطرها\n\nودي الصبر والوقت يرحم انيني والنفس من ذا الصبر تجني ثمرها\nيا غير صبري مل والله يعيني والروح تبكي ضايقه من صبرها\n\nهو صاحبي كفى ودمر سنيني كان الامل كان لحياتي عمرها\n\nكان الوفى والشوق ويموت فيني هو دنيتي ملهم عيوني نظرها\n\n \n\nهو غايتي هو راحتي هو ضنيني هو مهجتي بالحب نفسي غمرها\n\nيا حيف وقتٍ حال بينه وبيني واتبددت الاحلام لحظة سفرها\n\nواللي انكتب وان صار وسط الجبيني لابد ها الايام تكشف خبرها\n\n \n\n\n\n\n\n\n\n\n\n\n\n\n\n\n\n\n\n\n\n\n\n\nاستمع إلى \"يا دمع عيني\" على أنغامي","author":"بخيت الخوار","composer":"علي المحيربي","date":"2011","url":"https://fnanen.com/klmat/alaghany/m/mn9or-zayd/ya-dm3-3yny.html?arabic=يا دمع عيني"}