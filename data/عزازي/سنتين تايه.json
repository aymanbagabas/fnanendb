{"title":"سنتين تايه","author":"ابراهيم السلمان","composer":"عزازي","lyrics":"سنتين تايه بالهوى وين ماروح .. ضاقت بي الدنيا ولالي بديله\nأسهر مع الهوجاس بالليل واروح .. وأصبح مع العربان مانمت ليله\nكله سبايب جادلن ماخذ الروح .. غصبا تفارقنا ولا لى بحيله\nضيع فؤادي ياعرب مير مسموح .. الحال من عقبه تراها عليله\nغديت في تالي الايام مطروح .. صارت همومي في فراقه ثقيله\nذريف عيني فوق الاوجان مسفوح .. كنه سحاب(ن)هل بالعين سيله\nشف حالتي يا أسمر ترى القلب مجروح .. جرح قديمن حالتي له هزيله","url":"https://fnanen.com/klmat/alaghany/3/3zazy/sntyn-tayh.html?arabic=%D8%B3%D9%86%D8%AA%D9%8A%D9%86%20%D8%AA%D8%A7%D9%8A%D9%87"}