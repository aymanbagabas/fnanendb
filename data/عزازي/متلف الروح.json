{"title":"متلف الروح","author":"الغايب","composer":"عزازي","lyrics":"عطني امل يا متلف الروح مرة\nواعطيك من عمري بقايا سنيني\nما هان حب في ضميري مقره\nيزود ما ينقص وهذي يديني\nالقلب به يا ناعس الطرف حرة\nمن زود مابي من غرام وحنيني\nعطني امل وصويحبك لا تضره\nتكفيني اللوعات ودموع عيني\nتعال وطالبني وقول وتشره\nانا تحت امرك ويكفي تجيني\nدولاب فكري كل طاري يفره\nاخاف قلبك في بعادك نسيني\nارجوك ما عندي من الصبر ذرة\nباح العزا مني وبيح كنيني","url":"https://fnanen.com/klmat/alaghany/3/3zazy/mtlf-alro7.html?arabic=%D9%85%D8%AA%D9%84%D9%81%20%D8%A7%D9%84%D8%B1%D9%88%D8%AD"}