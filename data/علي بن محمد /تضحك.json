{"title":"تضحك","author":"مساعد الشمراني","composer":"علي بن محمد","date":"2010","lyrics":"قالولي تضحك شكلك ما عندك هموم .. كل شي عندك مكمل بالتمام\nمادروا اني على همي كتوم .. مادرو بالصمت ابلغ من الكلام\n\nالكبير إن طاح مايقدر يقوم .. ماعنده إلا يقول ياوقتي حرام\nعشت وافي بحب ناس ٍ ماتدوم .. تمكنوا مني وقالولي سلام\n\nمسلم واصلي الفرض واتصدق واصوم .. وارجي حلاله واتعوذ من الحرام\nوالحظ ما يعرف مباديي او سلوم .. ان ما عطيت الشمس يعطيني ظلام\n\nلا امال ولا طموح ولا عزوم .. من جاه ما جاني بعذره ما يلام\nوالعلم جاك وباقي في الخاطر علوم .. وفوق صدري من عنا وقتي وسام","url":"https://fnanen.com/klmat/alaghany/3/3ly-bn-m7md/tdh7k.html?arabic=%D8%AA%D8%B6%D8%AD%D9%83"}