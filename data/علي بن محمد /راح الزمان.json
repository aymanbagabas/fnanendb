{"title":"راح الزمان","author":"فهد المبدل","composer":"علي بن محمد","date":"2020","lyrics":"راح الزمان وحلو الايام روح\nيا قل من وقف ويا كثر من طاح\nيا صاحبي لا عاد تجمع وتطرح\nما عاد باقي في العمر كثر ما راح\nسمعت نايحه الحمايم تنوح\nعليك يا وقت المسره والافراح\nمتاعب الايام توجع وتجرح\nوتزاحمت في قلبي اوجاع وجراح\n\nكثر البكا ما فاد قيس الملوح\nوكثر الحكي ما سر يا صاح من صاح\nبعض الحذر ما زاد رزقن ومربح\nوبعض الخساير ما تعوض بالارباح\nالحض مايل والليالي تمرجح\nوالدايم الله والمخاليق سواح\nالناس بالدنيا كراسي ومسرح\nومحدن على دنياه راضي ومرتاح\n\nوين القلوب اللي تداوي وتجرح\nوين العيون اللي بها ضل ابرتاح\nمسك الكلام المختصر والموضح\nوين انت يا درب السعاده والافراح","url":"https://fnanen.com/klmat/alaghany/3/3ly-bn-m7md/ra7-alzman.html?arabic=&#x631;&#x627;&#x62D; &#x627;&#x644;&#x632;&#x645;&#x627;&#x646;"}