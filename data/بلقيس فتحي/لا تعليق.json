{"title":"لا تعليق","lyricist":"رامي العبودي","composer":"علي صابر","date":"2019","lyrics":"اني الحازه بقلبي كبيره ولازم احكيها\nمتوقعها من غيرك منك تجي تاليها\nلا تعليق\nوين الوفي العلقني بي متفاجئ\nمعقوله حبي بهالسهوله ينسي\nاثاري البشر يتمسكن لحد ما حيل يتمكن\nابقى وياك ما ممكن اني استاهل الأحسن\nشيوقف بعد بعيونك اذا وقفاتي ما وقفن\n...\nلا تعليق\nع اللي طلع مابي نفع كافي انخدع\nمن قلبي حبك راح اسويله منع\nغرامك بعد ميهمني تركتك يامعذبني\nاساساً انته متحبني عادي عني تستغني\nأيس ماكو خط رجعه روحي وروحك اختلفن\nاثاري البشر يتمسكن لحد ما حيل يتمكن\nابقى وياك ما ممكن اني استاهل الأحسن\n...\nلا تعليق\nع اللي نكر حب وسهر عشرة عمر\nع الشفته منك بعد ماثق ابشر\nمشيت وياك ع النيه اشقد انطيت حنيه\nعشقتك بيه مابيه ليش اتعوفني اشبيه\nلا تتوقع ابدونك راح اتعذب وأنجن\nاثاري البشر يتمسكن لحد ما حيل يتمكن\nابقى وياك ما ممكن اني استاهل الأحسن","url":"https://fnanen.com/klmat/alaghany/b/bl8ys-ft7y/la-t3ly8.html?arabic=%D9%84%D8%A7%20%D8%AA%D8%B9%D9%84%D9%8A%D9%82"}