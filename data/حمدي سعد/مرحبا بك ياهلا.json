{"title":"مرحبا بك ياهلا","author":"فالح","composer":"حمدي سعد","lyrics":"مرحبابك ياهلا .. يا هلا يا مسهلا\nجامعٍ زين وحلا .. يا حبيب الله عطاك\n\nانت ما مثلك بشر .. يا قمر خمسة عشر\nزاد همي والسهر .. من هواك ومن غلاك\n\nلامني من لا درى .. بي صوابٍ ما برى\nلو تباع وتشترى .. كان انا اول من شراك\n\nلي لزوم ولي غرض .. من عفيف الىّ حرض\nمن وقف لي واعترض .. قلت رح وانزح وراك\n\nحاجتي يا بينها .. مير ويني و وينها\nعينها وايدينها .. تهلك العاشق هلاك\n\nلا وصاة ولا خبر .. يا معين اللي صبر\nوالله اني في خطر .. منك واتعبني هواك\n\nالمحبة والهوى .. جرحها ماله دواء\nليتني وانت سوا .. غصب عن هذا وذاك\n\nعنك قلبي ما سلا .. يا هواي من الملا\nالمحبة والغلا .. لك ماهي لحدٍ سواك\n\nيا حبيب اتعبتني .. في الهوى عذبتني\nعـقب ما ولعتني .. صار قلبي في رجاك\n\nالبكاء ما سرني .. يا حبيبي مرني\nشف غرامك ضرني .. من جمالك من حلاك\n\nراحة القلب وعناه .. عند مودوع الشفاة\nكل معجب في بهاه .. ما توصل مستواك","url":"https://fnanen.com/klmat/alaghany/7/7mdy-s3d/mr7ba-bk-yahla.html?arabic=%D9%85%D8%B1%D8%AD%D8%A8%D8%A7%20%D8%A8%D9%83%20%D9%8A%D8%A7%D9%87%D9%84%D8%A7"}