{"title":"كرهيني فيكي","lyrics":"كرهيني فيكي حاولي بأي شكل\n\nمتسيبش على حبي ليكي في يوم علامه\n\nساعديني يمكن وانتي ماشيه ع الاقل\n\nيجيني قلب اقولك ساعتها بالسلامه\n\nسيبيني ازهق يمكن اتمنى الفراق\n\nخليني اشوفك واحده من غير انتماء\n\nلو بعدتي قبل قلبي ما يكرهك\n\nمش هبطل ليكي في البعد اشتياق\nعلميني انسى وانكر اي وعد\n\nزي ما انتي نسيتي وبنفس الطريقه\n\nاقله اضمن روحي بس ان شفنا بعض\n\nبالصدفه متأثرش يومها ولو دقيقه\n\nسيبيني ازهق يمكن اتمنى الفراق\n\nخليني اشوفك واحده من غير انتماء\n\nلو بعدتي قبل قلبي ما يكرهك\n\nمش هبطل ليكي في البعد اشتياق","author":"جمال الخولي","composer":"مدين","date":"2017","url":"https://fnanen.com/klmat/alaghany/t/tamr-3ashor/krhyny-fyky.html?arabic=كرهيني فيكي"}