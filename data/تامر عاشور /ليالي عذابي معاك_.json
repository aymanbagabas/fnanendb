{"title":"ليالي عذابي معاك","lyrics":"وفي ليالي عذابي معاك\n\nانا مش لاحق اداوي جروح\n\nوالايام بتفوت وتروح\n\nوافضل اعيشها حلاوة روح\n\nجوه فـ قلبي مليون اه\n\nوفـ ليالي عذابي معاك\n\nكنت بكلم نفسي واقول\n\nدايما وانا في مرار على طول\n\nامتى هلاقي الحال معدول\n\nزي بقية خلق الله\n\nلياليك يا حرام يا حرام ع الليالي\n\nكنت فين يا غرام كنت فين وانا قلبي خالي\nوفـ ليالي عذابي معاك\n\nانا كان عقلي خلاص هيطير\n\nكله كلام ملوش تأثير\n\nكنت بثبت قلب كبير\n\nمن غير ما اسأل كل ده ليه\n\nوفـ ليالي عذابي معاك\n\nكنت بعاند في الايام\n\nكنت انا بسهر وانت تنام\n\nواللي يشوفني يقول يا حرام\n\nحتى الصبر صعبت عليه\n\nلياليك يا حرام يا حرام ع الليالي\n\nكنت فين يا غرام كنت فين وانا قلبي خالي\n \n\n\n\n\n\n\n\n\n\n\nاستمع إلى \"ليالي عذابي معاك\" على أنغامي","date":"2010","url":"https://fnanen.com/klmat/alaghany/t/tamr-3ashor/lyaly-3zaaby-m3ak.html?arabic=ليالي عذابي معاك"}