{"title":"مرقوا الحصادين","composer":"وديع الصافي","lyrics":"مرقوا الحصادين مرقوا طيور البرد\nيبسوا وراق التين و الغيم تلا الجرد\nو عم ينزلوا حساسين يبكوا بفيي الورد\nو ناطورة الياسمين بعدها ما رجعت بعد\nمين ناطر مين مين ناطر عابواب الشوق مين ناطر\nناطرها تطل و تقلي يا هالمتعوب شو ناطر\nو إن كان البعد نساها بتضل تغني و ناطر\nبيضل العاشق عاشق و الناطر بيضلو ناطر\n\nطال الحكي عاباب بيتهن طال    و إتنهدت و تكسر الموال\nو لما عيونا بالدمع ضحكوا    ما عرفت يللي تنقال كيف انقال\n\nو مغيرة و مولدنه      و خدودها خير السني\nيا من قطف يا من جني\nو زغيرة و مزيني         و عيون بتقول إسكني\nفيي و طيري يا دنيي\nيا حلوة اللي الهوى    دبل عينيكي الهوى\nاللي غدي لحيكن   قلبو عشق و إتكوى\nلما حكيتي شعشعوا   نجوم البكي و إتلوعوا\nيا طيور طلوا إتسمعوا   يا حور عالمي إنحني\n\nيا حلوة اللي السهر   هدهد حلاها السهر\nطال الحكي عالحكي   و ضوى عليكي القمر\nو الناس طلوا يسألوا   لما إلتوا الخصر الحلو\nيا اقمار عالأرض إنزلوا   و يا ليل ليل عالدني","url":"https://fnanen.com/klmat/alaghany/o/ody3-al9afy/mr8oa-al79adyn.html?arabic=%D9%85%D8%B1%D9%82%D9%88%D8%A7%20%D8%A7%D9%84%D8%AD%D8%B5%D8%A7%D8%AF%D9%8A%D9%86"}