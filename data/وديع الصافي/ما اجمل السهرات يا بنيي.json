{"title":"ما اجمل السهرات يا بنيي","composer":"وديع الصافي","lyrics":"يالله يا مرتي شعلي هالنار\nالتلجات غطوا سهولنا وتلالنا\nمش سامعة نقف الهوا بالدار\nحامل معه بردات روس جبالنا\nما أجمل السهرات يا بنيي\nوبكل نفخة ريح غنيّة\nما احلى الدفا والنار ليليّة\nشاعلة وكتير فاضي بالنا\nشبابيكنا ملفى هالعصافير\nبتزورنا عنا غلال كتير\nمن بعد ما زرعنا الدني مشاوير\nقعدنا نرقـّصها على موالنا\nياما على حقلاتنا رحنا\nوقديش نور الشمس لوّحنا\nواليوم من بعد الشقا ارتحنا\nوضحكت حجار الدار حول غلالنا\nهالدار دار الحب والبسمات\nيا رب تحميها من الضربات\nتحت السما شبابيكها مطلات\nوالعز يرقص بالهوا كرمالنا","url":"https://fnanen.com/klmat/alaghany/o/ody3-al9afy/ma-ajml-alshrat-ya-bnyy.html?arabic=%D9%85%D8%A7%20%D8%A7%D8%AC%D9%85%D9%84%20%D8%A7%D9%84%D8%B3%D9%87%D8%B1%D8%A7%D8%AA%20%D9%8A%D8%A7%20%D8%A8%D9%86%D9%8A%D9%8A"}