{"title":"رمشة عينك تغوينا","lyricist":"زكي ناصيف","composer":"زكي ناصيف","lyrics":"رمشة عينك تغوينا … و بترمي سهام و تكوينا\nنظرة حلوة من عيونك .. بتبل القلب و تروينا\nكيف ما رضيتي بجيرتنا ... شو نسّاكي عشيرتنا\nبعلمي رضيتي بديرتنا و خاويناكي و خاويتينا\nمين نساكي هالجيرة البتحبّيها .. مين نساكي ؟!!\nمين وصّاكي يا زغيرة تاتعيفيها ... مين وصاكي؟!!\nخلّي بقلبك غنية غنيناها ... حبيناها\nو أحلام حبك مضوية تمنيناها .. ما أهناها\nيا با اووووووف ...\nكيف هويتينا زغيرة و انتي كبيرة ما بتهوينا ..!!\nأوف سوى هالقلب يا حلوة ما عنّا\nحرام يضل عفراقك معنّا\nقلب حيران يتنهد مع الناي\nبيشكي وحدته لطول الغياب\n\nكيف ما تروحي بتشتاقي تكوني عنا ...رح تشتاقي\nوين ما تسوحي ما تلاقي اوفى منا.. ما بتلاقي\nعنا زهور بتتمنى تطل عليكي... مين ما تمنى ؟؟!!\nعنا طيور بتتغنى بعينيكي ... مين ما تغنى ..!!\nيا با اوووووف .. الله بهالخلقة تأنى و بتصويرها و بتكوينها","url":"https://fnanen.com/klmat/alaghany/o/ody3-al9afy/rmsht-3ynk-tghoyna.html?arabic=%D8%B1%D9%85%D8%B4%D8%A9%20%D8%B9%D9%8A%D9%86%D9%83%20%D8%AA%D8%BA%D9%88%D9%8A%D9%86%D8%A7"}