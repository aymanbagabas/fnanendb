{"title":"ناطرك سهران","author":"بيار روفاييل","composer":"وديع الصافي","lyrics":"ناطرك سهران بضو القمر             بتذكر البسمات و ليالي السهر\nلا القلب قادر يحتمل هم النوى   و لا العين فيها بعد تتحمل سهر\nقال لي القمر شوباك         ناطر على الشباك\nو مسهر النجمات             عم تكرج الدمعات\nبيكفي يا عاشق لوعت قلبي   دمعت عيون الزهر  و انبح الوتر\nيا قمر روح خبّر طيور الفلا      مقضي حياتي دمع وهموم وصلاة\nنسيت الحلوة حبيبها يا قمر   وصارت لغيري وبعدني مخلص الها\nقصتي قصة                 مع حلوة الغصة\nليلي عذاب وويل        نهاري نهاري ليل\nلا الورد بعدك ع بيعطي عطر     ولا شجرة التفاح ع بتحمل ثمر\nهون كنا نقعد نصلّي سوا            وهون حد الصخر طيرنا الهوا\nبالليل مطرح ما قعدنا يا قمر    بعدها الزهور بتذكر ليالي الهوى\nو الغيم بالعالي                 تأثر لحالي\nو سمعت النجمات    من هالقلب آهات\nحن القمر بين الغيوم الشاردة    مع دمع عيني كرجت دموع القمر\nناطرك سهران..","url":"https://fnanen.com/klmat/alaghany/o/ody3-al9afy/na6rk-shran.html?arabic=%D9%86%D8%A7%D8%B7%D8%B1%D9%83%20%D8%B3%D9%87%D8%B1%D8%A7%D9%86"}