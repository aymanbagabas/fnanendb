{"title":"حوار الله معك يا زنبقة","author":"الأخوين رحباني","composer":"الأخوين رحباني","date":"1960","lyrics":"شاهين:   الله معك يا زنبقة بالفي\nنجلا:   شـــــــــاهين شو جابك ع ضيعتنا\nشاهين :  ما فيش بهالعين شربة ميّ\nنجلا : منسقيك وبتفرح مويتنا.\nشاهين : بتتذكري بالعيد.\nنجلا : بتذكّر.\nشاهين:   غناني وسهر ونبيذ\nنجلا : بتذكّر.\nشاهين: صوتك ضوي بشرايط وزينة وغُمُر شعرك هالمدرّى غُمُر\nيا لفتة ال بعدا بتكويني وتروح تشلحني عَ عيد العمر\nنجلا :  وبعد هاك العيد شو عاد صار لما رجعت لضيعتك شاهين؟\nلا شال لوّحلك ولا زنّار      وضيعتك كلها حلا وحلوين.؟\nشاهين : غمزت الشمس دراج ضيعتنا وشفتك يا نجلا من الشمس أحلى\nحلوين في عنا بجيرتنا وكل حلوة بشوفها نجلا ....\nنجلا : والمحرمة اللي خذتها مني\nشاهين : جايي أنا ع عين ضيعتكن   جايب معي بدالها لحلوتكن\nلوّحي فيه اسألي عنّا.\nنجلا : ولوين؟\nشاهين : رايح\nنجلا : هيك؟\nشاهين : لا حكينا نحنا ولا يدرى حدا فينا\nنجلا : ولا بعد نتلاقى\nشاهين : نتلاقى بكرا  ع قطف القز لاقينا\nنجلا : موسم القز\nشاهين : موسم العز\nنجلا : موسم العز قطف الحرير.\nمعاً: كثير كثير يا قلبي كثير بدّك تنطر موسم الحرير","url":"https://fnanen.com/klmat/alaghany/o/ody3-al9afy/7oar-allh-m3k-ya-znb8t.html?arabic=%D8%AD%D9%88%D8%A7%D8%B1%20%D8%A7%D9%84%D9%84%D9%87%20%D9%85%D8%B9%D9%83%20%D9%8A%D8%A7%20%D8%B2%D9%86%D8%A8%D9%82%D8%A9"}