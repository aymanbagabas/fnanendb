{"title":"رجعوا الصيادي","composer":"وديع الصافي","lyrics":"يا ريس\nرجعوا الصيادي  يا ريس و الناطر ناطريا ريس\nو البحر جبال يا ريــــس   كله مخاطر يا ريـــس\nعوافي يا شيخ البحر\nمــية عوافي و أهلا\nكيف حالك يا شــــيخ البحر\nفاضي البال و بأحسن حال\nانشا الله تكون الغلة منيحة\nلا في صيف و لا فـي خير\nحكي لي يا عبدو شـو صار\nشــــــو بدي أحكي تأحــكي\nمن المغرب لطلوع الضو نحنا و سارحين\nنحنا و سارحين\nرحنا برمنا و تنقلنا و رمينا شباك اللي إلنا\nو نطرنا نطرنا حتى ضجرنا متل القاعد بي شي وادي\nصياد ينادي صياد   و السمك الغالي يهجرنا\nما رح تبقى الحالة هيك بكرا الأيام بتتغير\nما عاد فينا نصبر أكتر بدنا نسافر بدنا نهاجر\nيمكن رزقتنا مش هون  خلينا ندور بهالكون\nيمكن رزقتنا مش هون  خلينا ندور بهالكون\nمتل طيور الصيف   متل الريح اللي بيســافر\nنحنا بدنا بدنا نسافر\nيا ولادي الإنسان بيشقى  تعب و بيقوى عالضيم\nمتل العشـــب بقلب الصخر  ربى و بيعلاعالغيم\nأنتو خلقتو بهاللأرض  و النخوة عاشت فيكون\nلازم تبقو بيهالأرض  ت مواســـــمها تعطيكن\nنورك ضوا فينا قناديل و أحلام\nيا حارس هالمينا عا طول الأيام\nمهما تهب تهب تصيح  تعصف بشواطينا الريح\nبعد النو بيصفى الجو   يا مركب لا تهاب الريح\n\nيا عز معمر عبراج    صيح و لا تهاب الأمــواج\nنزال دراج طلاع دراج  و العتمة عن دربك زيح\nشفتك مارق فوق جبال  جوانح نسر و ما بتنطال\nخيال و خلفك خيال     و البيرق لـــــــوح تلويح\nمهما تلف و مهما تدور     تقطع بحر السبع بحور\nرح ترجع عا أرض النور و الدرب بتعرفها منيح","url":"https://fnanen.com/klmat/alaghany/o/ody3-al9afy/rj3oa-al9yady.html?arabic=%D8%B1%D8%AC%D8%B9%D9%88%D8%A7%20%D8%A7%D9%84%D8%B5%D9%8A%D8%A7%D8%AF%D9%8A"}