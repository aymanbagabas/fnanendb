{"title":"عالبال يا عصفورة النهرين","lyricist":"ميشال طراد","lyrics":"رح حلفك بالغصن يا عصفور بالورق بالفي بالنبعات\nبالزيح جناحك بريشة نور بالمرجحك مع زرقة النسمات\nو تطير يا عصفور عاكوخ من وزال\nغويان سقفو زهور مفروش بالعنبر حب الندي الأخضر\nدنيي ظلال ظلال\nتقشع عريشة و باب بفيتا مزوي\nو حلوي بإبدا كتاب سلم على الحلوي\nو إن هديت رياحك بتمرمغ جناحك\nعالسطح عالحيطان عاتياب مدريي\nعالبسط عالقمصلن عاكل شي تخزق\nعالمقعد الأزرق على قمر السكران اللي بيذكرا فيي\nو إن كان ما في شي من حبنا باقي\nبتسكت الساقيي يا طير و بتمشي\nو بتغط تحملي يا من هيك التلي\nيا من هداك الغال شي ذكر شي قشي\nو من خرطشت ديها من تحت إجريها\nشي نقتين تراب\nعالبال يا عصفورة النهرين يا ملوني يا مكحلي العينين\nصارلي عهالمفرق تلات إيام\nو ما كنت إستهدي عابيتك وين يا عصفورة النهرين\nصارلي تلات إيام و ماكنت أعرف نام\nحفرت خيال الشمس عالمفرق و رف الحساسين اللي إجا تفرق\nو ما كنت إستهدي عابيتك وين يا عصفورة النهرين\nلا بحارة الفوقا و بحارة التحتا و لا عالعين\nتخمين بيتك صار ريف العين يا عصفورة النهرين","url":"https://fnanen.com/klmat/alaghany/o/ody3-al9afy/3albal-ya-39fort-alnhryn.html?arabic=%D8%B9%D8%A7%D9%84%D8%A8%D8%A7%D9%84%20%D9%8A%D8%A7%20%D8%B9%D8%B5%D9%81%D9%88%D8%B1%D8%A9%20%D8%A7%D9%84%D9%86%D9%87%D8%B1%D9%8A%D9%86"}