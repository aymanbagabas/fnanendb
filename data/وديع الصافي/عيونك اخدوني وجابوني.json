{"title":"عيونك اخدوني وجابوني","composer":"وديع الصافي","lyrics":"موال:\nياليل يا ما فيك غنِّينا\nزرعنا الحكي الطيِّب حوالينا\nنصلِّي لضحكة نندر لسهرة\nونسقي الحلا من دموع عينينا\nعيونك أخدوني ورميوني وعلآخر دنيي ودُّوني\nومن آخر دنيي جابوني وما بعرف وين شلحوني\nعيونك يا بحيرة ميّ ورد وزنبق غمزاتن\nمرَّة بِحنوا شويّ ومرَّة بتقسى لفتاتن\nخايف دخلك ليقسوني واغرق بالمي وينسوني\nعيونك يا حد السيف ومدهَّب بغنية\nمرَّة بيكونوا صيف ومرَّة فيهون شتوية\nومادامون رضيوا وحبُّوني ليش تا بلآخر جرحوني\nعيونـــك!","url":"https://fnanen.com/klmat/alaghany/o/ody3-al9afy/3yonk-a5dony-ojabony.html?arabic=%D8%B9%D9%8A%D9%88%D9%86%D9%83%20%D8%A7%D8%AE%D8%AF%D9%88%D9%86%D9%8A%20%D9%88%D8%AC%D8%A7%D8%A8%D9%88%D9%86%D9%8A"}