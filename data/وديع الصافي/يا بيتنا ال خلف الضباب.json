{"title":"يا بيتنا ال خلف الضباب","author":"اسعد السبعلي","composer":"وديع الصافي","lyrics":"يا بيتنا ال خلف الضباب\nهونيك ع حدود القمر  بالعطر بالنســـمة انغمر\nبالشـمس من قبل الغياب\nيا بيتنا ال خلف الضباب\n***\nمهجور ماعندك حدا\nوعتقت بوابك عالشتي وعصف الهوا\nوالعاصفة الها صدى\nتهجم عليك تمرجحك  كلك ســـــــوا\nو عم بياكل الغال الصدي  والعنكبوب استأجرك داير مادار\nغرقوا حجار الموقدة    بالارض  والعلـّيق عربش عالحجار\nيا بيتنا ال خلف الضباب\n***\nماعاد  بو زهرة مرق  حد القبو ماعاد يسرق سرقته\nقـــــديش ما قلبه احترق  يا بـــيتنا انت ال قطعت برزقته\nودرفة الشباك مشــــلوحة\nوين تحت الدرب شـــلحتها الرياح\nومعلّـق المزراب مرجوحة\nراحو الاهل والعز بعد الاهل راح\nيا بيتنا ال خلف الضباب\n***\nيـــــــا بيتنا البيت الفقير   مين بيقول الحجر\nرح ينتهي متل البشر وبهالدني عمره قصير\nيا بيتنا البيت الفقير ..يا بيتنا ال خلف الضباب","url":"https://fnanen.com/klmat/alaghany/o/ody3-al9afy/ya-bytna-al-5lf-aldhbab.html?arabic=%D9%8A%D8%A7%20%D8%A8%D9%8A%D8%AA%D9%86%D8%A7%20%D8%A7%D9%84%20%D8%AE%D9%84%D9%81%20%D8%A7%D9%84%D8%B6%D8%A8%D8%A7%D8%A8"}