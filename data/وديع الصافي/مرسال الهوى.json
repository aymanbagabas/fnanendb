{"title":"مرسال الهوى","lyricist":"مارون كرم","composer":"وديع الصافي","lyrics":"يا مرسال , يللي وجهتك صوب الشمال\nعرج ع ديره عزها فاق الخيال\nفي لي بربعا امانة غالية\nالدهر فرق شملنا , والهجر طال طال\nهي روح شاعر عالربوع محولي\nومش ضيف .. فيها ساكنه ومطولي\nبتطلع على عرش الجمال الاولي\nلو تسابقو الحلوين ع تاج الجمال\nشيدولا بيت من وبر الزهور\nفصلولا توب من ريش الطيور\nدللوها ... عيشوها بالقصور\nمعودي عالعز .. ع عيش الدلال\n\nباعت مع النسمات مرسال الهوى\nتا يقولها شو صار فيي عالنوى\nجرحت وليفا .. وغابت , ومعها الدوا\nوقطعت خبرها .. لا سلام .. ولا سؤال\n\nكانت الي .. وكنت الها اول حبيب\nصارت غريبة .. وصرت عن قلبا غريب\nهيك الله راد .. والدنيا نصيب\nومش كل ما تمناه .. قلب المرء نال","url":"https://fnanen.com/klmat/alaghany/o/ody3-al9afy/mrsal-alhoa.html?arabic=%D9%85%D8%B1%D8%B3%D8%A7%D9%84%20%D8%A7%D9%84%D9%87%D9%88%D9%89"}