{"title":"ندم - دق باب البيت","author":"مارون كرم","composer":"وديع الصافي","date":"1962","lyrics":"اندق باب البيت عالسـكـّيت   كنت وحدي بهالمسا بالبيت\nقاعد لحالي     راجع حســــــابي\nع سراج صار مخلّص من الزيت\nمين عم بيدق ع بابي   سألت حالي قبل ما رديت\nوصرت استعرض صور اصحاب\nمــــرقوا على عيوني بزمان الحب\nومن غير وعي صفيت جنب الباب\nتا افتحو وما كـــــــــان عندي قلب\nوالباب عم بيدق .. و القلب عم بيدق\nايد عم ترجف بلا أسباب\nنص شــــقة  بابنا شقيت\nاندق باب البيت عالسكيت ..\nوجمدت لما شفت وجه الضيف\nوالحكي تخرسن على لساني\nما كان ضيفي خصم حامل سيف\nولا بيننا في تـار انســـاني\nكان محبوبي الحبيب  ال باعني وحب الغريب\nكلمة جفا فلتت من لساني  لوين راجع بعد ما فلـّيت\nورغرغو عيونه  بدمعات الندم   قال  سامحني\nماعاد تصدم قلب أكتر ما انصدم  معليش صالحني\nعمري على غيابك جحيم وعدم  من النار ريحني\nجيت غسّـل  ايديك بدموع الندم\nدفعت التمن عالبعد وتربيت...\nقلب الحبيب مهما قسي\nبيضل  يتذكر ليالي حبيبه الماضية\nنظرة عتب  لا أكتر ولا أقل\nبترجع قلوب الحبايب راضية","url":"https://fnanen.com/klmat/alaghany/o/ody3-al9afy/ndm---d8-bab-albyt.html?arabic=%D9%86%D8%AF%D9%85%20-%20%D8%AF%D9%82%20%D8%A8%D8%A7%D8%A8%20%D8%A7%D9%84%D8%A8%D9%8A%D8%AA"}