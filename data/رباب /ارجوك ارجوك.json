{"title":"ارجوك ارجوك","author":"عبدالطيف البناي","composer":"سليمان الملا","date":"1983","lyrics":"أرجوك أرجوك\nيا من خنت حبي ..\nأرجوك أرجوك\nلا توقف في دربي ..\nأنا .. ما خنت عهدٍ\nو بعدي .. بعدي\nلكن خنتني\nعيش .. في ظل من تحبه\nهنـيالك هنـي\n\nلو ان عمري .. الى المليون عمّر\nو احس بالحال .. بفراقك تدمر\nو كلمة آه .. كلمة آه ما انطقها بصوتي\nنعم أقدر .. أنا أقدر .. أذلك في سكوتي\nأنا .. ماخنت عهدٍ\nو بعدي .. بعدي\nلكن خنتني\nعيش في ظل من تحبه\nهنـيالك هنـي\n\nأنا عندي ..  بهالدنيا قناعة\nألم جرحي .. ولا أطلب شفاعة\nلا أشكي .. ولا أشكي\nودمعي عيبه اهله\nترى الشكوى .. لغير الله مذله\nأنا ما خنت عهدٍ\nو بعدي .. بعدي\nلكن خنتني\nعيش في ظل من تحبه\nهنـيالك هنـي","url":"https://fnanen.com/klmat/alaghany/r/rbab/arjok-arjok.html?arabic=%D8%A7%D8%B1%D8%AC%D9%88%D9%83%20%D8%A7%D8%B1%D8%AC%D9%88%D9%83"}