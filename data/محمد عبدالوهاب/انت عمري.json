{"title":"انت عمري","lyricist":"احمد شفيق كامل","composer":"محمد عبدالوهاب","date":"1964","lyrics":"رجعوني عينيك لأيامي اللي راحوا\nعلموني أندم على الماضي وجراحه\nاللي شفته قبل ما تشوفك عنيه\nعمر ضايع يحسبوه إزاي عليّ\nانت عمري اللي ابتدي بنورك صباحه\nقد ايه من عمري قبلك راح وعدّى\nيا حبيبي قد ايه من عمري راح\nولا شاف القلب قبلك فرحة واحدة\nولا ذاق في الدنيا غير طعم الجراح\nابتديت دلوقت بس أحب عمري\nابتديت دلوقت اخاف لا العمر يجري\nكل فرحه اشتاقها من قبلك خيالي\nالتقاها في نور عنيك قلبي وفكري\nيا حياة قلبي يا أغلى من حياتي\nليه ما قابلتش هواك يا حبيبي بدري\nاللي شفته قبل ما تشوفك عنيه\nعمر ضايع يحسبوه إزاي عليّ\nانت عمري اللي ابتدي بنورك صباحه\nالليالي الحلوه والشوق والمحبة\nمن زمان والقلب شايلهم عشانك\nذوق معايا الحب ذوق حبه بحبه\nمن حنان قلبي اللي طال شوقه لحنانك\nهات عنيك تسرح في دنيتهم عنيه\nهات ايديك ترتاح للمستهم ايديه\nيا حبيبي تعالى وكفاية اللي فاتنا\nهو اللي فاتنا يا حبيب الروح شويه\nاللي شفته قبل ما تشوفك عنيه\nعمر ضايع يحسبوه إزاي عليّ\nانت عمري اللي ابتدي بنورك صباحه\nيا أغلى من أيامي يا أحلى من أحلامي\nخدني لحنانك خدني من الوجود وابعدني\nبعيد بعيد أنا وانت بعيد بعيد وحدينا\nع الحب تصحى أيامنا ع الشوق تنام ليالينا\nصالحت بيك ايامي سامحت بيك الزمن\nنستني بيك آلامي ونسيت معاك الشجن\nرجعوني عنيك للأيامي اللي راحوا\nعلموني أندم على الماضي وجراحه\nاللي شفته قبل ما تشوفك عنيه\nعمر ضايع يحسبوه إزاي عليّ","url":"https://fnanen.com/klmat/alaghany/m/m7md-3bdalohab/ant-3mry.html?arabic=%D8%A7%D9%86%D8%AA%20%D8%B9%D9%85%D8%B1%D9%8A"}