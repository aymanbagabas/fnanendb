{"title":"قولوا لمصر (وطني)","author":"احمد شفيق كامل","composer":"محمد عبدالوهاب","date":"1956","lyrics":"قولوا لمصر تغنى معايا فى عيد تحريرها\nتم النصر وصبحت حره بأيد أحرارها\nوبعزة أبطالها تحيا ويحيا رجالها\nياللى بنيت الهرم الرابع وبنيت جيل\nهرمك نهضة وجيش ومصانع تحمى النيل\nرمز كفاحنا سرنجاحنا نفدى وراك مصر بأرواحنا\nوبعزة أبطالها تحيا ويحيا رجالها\nقولوا لعرابى أخدنا بتارك م اللى خانوك\nخرج الغاصب اللى شارانا م اللى باعوك\nواللى باقى لنا نخلص تارنا لفلسطين وديارعروبتنا\nوبعزة أبطالها تحيا ويحيا رجالها\nكان اليوم ده أمل من بدرى بنتمناه\nحلم وعشنا سنين على نوره بنستناه\nصبح الحلم حقيقة وعلم  ولا محتل دخيل ولا ظلم\nوبعزة أبطالها تحيا ويحيا رجالها\nمن باندونج صارحنا الدنيا بصوت جبار\nمش للشرق ولا للغرب لكن أحرار\nجهادنا جهاد عرب وحياد من مراكش إلى بغداد\nوبعزة أبطالها تحيا ويحيا رجالها\nالإستعمار اللى أسينا منه سنين\nوبأعوانه أتحكم فينا دنيا ودين\nزالوا وزال  وأتبدل الحال وأتحررنا بأيد أبطال\nوبعزة أبطالها تحيا ويحيا رجالها","url":"https://fnanen.com/klmat/alaghany/m/m7md-3bdalohab/8oloa-lm9r--o6ny-.html?arabic=%D9%82%D9%88%D9%84%D9%88%D8%A7%20%D9%84%D9%85%D8%B5%D8%B1%20(%D9%88%D8%B7%D9%86%D9%8A)"}