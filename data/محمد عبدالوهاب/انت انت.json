{"title":"انت انت","lyricist":"حسين السيد","composer":"محمد عبدالوهاب","date":"1948","lyrics":"انت انت و لا انتش داري انت انت نعيمي و ناري\nو اللى باحبه برضه انت\nانت النار اللي محاوطانى و اللى رضيت بنصيبى فيها\nخايف أقول النار كاويانى لأحسن حتى ما اطولش أسيها\nحبيتها علشانك انت إكمن النار منك انت\nو اللي باحبه برضه انت\nانت الآه اللى بغنيها و يغنوها الناس وياي\nو كل ما أقولها و أطول فيها ألقى الدنيا قالتها معاي\nكان بدى أقولها لك انت و اللى يغنى معايا انت\nو اللى باحبه برضه انت\nانت انت\nكلمة واحدة تريح بالي و تفرح قلبى وياي\nلو ترضى يوم و تقولها لى مش حتساع الدنيا هناي\nو اليوم ده راح ييجى إمتى الكلمة دى هتقولها إمتى\nانت انت و لا انتش دارى انت انت نعيمى و نارى\nو اللى باحبه برضه انت\nانت انت","url":"https://fnanen.com/klmat/alaghany/m/m7md-3bdalohab/ant-ant.html?arabic=%D8%A7%D9%86%D8%AA%20%D8%A7%D9%86%D8%AA"}