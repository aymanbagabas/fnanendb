{"title":"انس الدنيا","author":"مأمون الشناوي","composer":"محمد عبدالوهاب","date":"1944","lyrics":"اِنسَ الدنيا وريّح بالك\nواوْعَ تفكّر في اللي جرى لك\nانس الدنيا....\nيآ اللي دموعك لحبايبك\nقلْ لي ابتسامتك تبقى لمين؟\nاِوْعَ الغرام يشغل قلبك\nدا لسّه فيه في العمر سنين\nمين الهنا يبقى قصاده\nوتشغله عنه همومه؟\nعاشق الليل لسواده\nفايت لمين عشق نجومه؟\nليه تشغل بالك؟\nمين يرحم حالك؟\nكل اللي أحبه حواليّ\nمين زيّي في الدنيا تهنّى\nحتى النجوم ملك يديّ\nآدي النعيم آدي الجنة\nدوق الجمال وتمتّع بيه\nمن قبل ما يذبل ويزول\nواوْعَ يفوت يوم تحلم فيه\nواسهرْ دا بُكره النوم ح يطول\nليه تشغل بالك؟\nمين يرحم حالك؟","url":"https://fnanen.com/klmat/alaghany/m/m7md-3bdalohab/ans-aldnya.html?arabic=%D8%A7%D9%86%D8%B3%20%D8%A7%D9%84%D8%AF%D9%86%D9%8A%D8%A7"}