{"title":"بفكر في اللي ناسيني","author":"حسين السيد","composer":"محمد عبد الوهاب","date":"1957","lyrics":"بافكَّر في اللي ناسيني وبانسى اللي فاكرني\nوبَهرَب م اللي شاريني وبَدوَّر ع اللي بايعني\nوادوَّر ليه على جرحي وصاحب الجرح مش فاكر\nواقول يا عين ليه تبكي ما دام الليل ما لهش آخر\nعذاب الجرح يحرمني من الدنيا ال انا فيها\nوطول الليل يرجَّعني لدنيا كنتِ ناسـيها\nاهجر حبايبي وخلاني  وانسى قلوب عايشه عشاني\nواروح أدوَّر على ماضي كان لي فيه يوم حب زمان\nأشرب لوحدي كاس فاضي، دايماً اشوفه كده مليان\nحبيب القلب يا ناسيني يا فاكر قلبي بعذابك\nلو انساك في يوم تلاقيني نسيت الشوق على بابك\nبحبَّك يا قاسي واحب انشغالي في حبك وعهدك على القلب غالي\nوياما الليالي عذابها شكالي   وانت اللي عندي حبيب الليالي\nصعبان عليَّ اللي نسيته لما قاسيت الي قاسيته ويَّا اللي هاجرني\nأتاري ذنبي اللي جفيته عايش في ظلم اللي هويته\nبيخلصه مني\nمظلوم لكن المقسوم مقسوم    مكتوب لي أحب اللي ضناني\nلا جفاه نسَّاني هواه  ولا تاه حبي من فكر اللي هواني\nبافكَّر في اللي ناسيني ..","url":"https://fnanen.com/klmat/alaghany/m/m7md-3bdalohab/bfkr-fy-ally-nasyny.html?arabic=%D8%A8%D9%81%D9%83%D8%B1%20%D9%81%D9%8A%20%D8%A7%D9%84%D9%84%D9%8A%20%D9%86%D8%A7%D8%B3%D9%8A%D9%86%D9%8A"}