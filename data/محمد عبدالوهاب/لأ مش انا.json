{"title":"لأ مش انا","lyricist":"حسين السيد","composer":"محمد عبد الوهاب","lyrics":"لأ مش انا اللي ابكي والا انا اللي اشكي\nلو جارعليَ هواك\nومش انا اللي اجري واقول عشان خاطري\nولا ليَ حق معاك\nتبقى انت هاجرني وانت اللي ظالمني\nوفاكرني ح اترجاك\nانا قلتها كلمه وكل شيء قسمه\nودي قسمتي وياك\nوكفايه قلبي انشغل على قلب خان الامل\nوعايزني ارجع تاني لا\nارجع لك تاني لالالا\nمن كم سنه لمَا دارالهوى بينَا\nفاكر احنا قلنا ايه\nمش دي راحة قلبي ولا ده امل حبي\nاللي اتفقنا عليه\nاشمعنى انا عهدك صنته ورعيت ودك\nوالعمر ده حواليه\nلكن اللي بيحبك مالوش ثمن عندك\nوالغالي يرخص ليه\nانا راح زماني هدر ولا كانش عندك خبر\nوعايزني ارجع تاني لا\nارجع لك تاني لالالا\nانا مش بعاتبك دلوقت\nانا بدي اقول ليه ده يحصل\nعلشان نهايتك ونهايتي\nكان يجري ايه لو كانت اطول\nغيروك علموك تنسى وتبيع اللي كان\nبعته ليه تنسى ليه فين حبيبي بتاع زمان\nفين قلبك من حبي ليه ماسكنش جنبي\nكان مشاركني فـعمري ونسي يشارك قلبي\nما قدرش يعرفني ما عرفش يفهمني\nوعشان ايه ما عرفش ده ذنبك مش ذنبي\nتبقى انت هاجرني وانت اللي ظالمني\nوفاكرني ح اترجاك\nانا قلتها كلمه وكل شيء قسمه\nودي قسمتي وياك\nوكفايه قلبي انشغل على قلب خان الامل\nوعايزني ارجع تاني لا\nارجع لك تاني لالالا","url":"https://fnanen.com/klmat/alaghany/m/m7md-3bdalohab/la-msh-ana.html?arabic=%D9%84%D8%A3%20%D9%85%D8%B4%20%D8%A7%D9%86%D8%A7"}