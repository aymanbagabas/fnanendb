{"title":"ساعة ما بشوفك","author":"حسين السيد","composer":"محمد عبدالوهاب","date":"1941","lyrics":"ساعة ما بشوفك جنبي ما اقدرش أدراي وأخبي\nأبكي من فرحة قلبي\nوانسى العذاب\nيانور عيوني  زادت شجوني دبل جفوني\nكتر الغياب\nطيفك دا تملي شاغلني   ماأطرح ما أروح يقابلني\nأجي أضمه يخايلني أتاريه أوهام\nصعبان علي    كتر الأسية ارحم شوية\nوبلاش خصام\nصبرت الشوق على بعدك كان أملي تحفظ عهدك\nأتاريك حنيت لعوايدك وشغلت البال\nليل نهاري  من كتر ناري أصبر وأداري\nوأطوي الآمال\nخلتني نسيت أحبابي  ووهبتك زهر شبابي\nوقطفته ليه تخلى بي\nكل دا يرضيك كل دا يرضيك\nتهجرني برضه أحبك\nتلاوعني برضه أحبك\nتنساني برضه أحبك\nما اقدرش أنساك\nساعة ما بشوفك جنبي ما اقدرش أدراي وأخبي\nأبكي من فرحة قلبي\nوانسى العذاب\nيانور عيوني  زادت شجوني دبل جفوني\nكتر الغياب","url":"https://fnanen.com/klmat/alaghany/m/m7md-3bdalohab/sa3t-ma-bshofk.html?arabic=%D8%B3%D8%A7%D8%B9%D8%A9%20%D9%85%D8%A7%20%D8%A8%D8%B4%D9%88%D9%81%D9%83"}