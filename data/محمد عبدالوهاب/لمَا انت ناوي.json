{"title":"لمَا انت ناوي","lyricist":"محمد عبد المنعم","composer":"محمد عبد الوهاب","date":"1929","lyrics":"لمَا انت ناوي تغيب على طول\nمش كنت آخر مره تقول\nلمَا انت ناوي\n\nبالليل اسيب نفسي لهمي ولأفكاري\nافضل افكر فيك وانت ما انت داري\nالقى البعاد طول اولع وتزيد ناري\nلمَا انت ناوي\n\nأشوف خيالك في الوحدة جه قدامي\nاكلمك واسمع حسَك واشكي غرامي\nو اقوم اضمك ما القاش غير أوهامي\nلمَا انت ناوي\n\nما القاش أنيس في الوحده دي غيرألحاني\nو اقول لنفسي ده مش ممكن راح يسلاني\nلازم يهزُه الشوق ليَ يرجع تاني\nلمَا انت ناوي","url":"https://fnanen.com/klmat/alaghany/m/m7md-3bdalohab/lm-a-ant-naoy.html?arabic=%D9%84%D9%85%D9%8E%D8%A7%20%D8%A7%D9%86%D8%AA%20%D9%86%D8%A7%D9%88%D9%8A"}