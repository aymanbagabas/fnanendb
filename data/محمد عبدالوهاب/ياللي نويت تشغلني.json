{"title":"ياللي نويت تشغلني","lyricist":"حسين السيد","composer":"محمد عبدالوهاب","date":"1942","lyrics":"ياللي نويت تشغلني\nطاوعني و ابعد عني\nان حبيتك يبقى يا ويلك\nمن حبي\nاغير عليك لو اسمك يخطر على بال غير بالي\nواخاف عليك لو رسمك لاح في خيال غير خيالي\nعايزك تكون لي انا وحدي\nما يكونش قبلي ولا بعدي\nوإن جيت في يوم تشغلني\nطاوعني و ابعد عني\nان حبيتك يبقى يا ويلك\nمن حبي\nاللي تشوفه عيني لازم تشوفه عينيك\nو تحن دايما لي ساعة ما احن اليك\nتسعد هواي و القلب ان شكا يوم تداويه\nوتعيش معاي في الجو اللي اعيش انا فيه\nراح اشغل فكري و بالي عليك\nو احبك وافضل اعيش في هواك\nلحد ماييجي يوم والاقيك\nآمنت بحبي و جيت برضاك\nعايزك تحقق ظني\nو اعيش معاك متهني\nوإن جيت في يوم تشغلني\nطاوعني و ابعد عني\nان حبيتك يبقى يا ويلك\nمن حبي","url":"https://fnanen.com/klmat/alaghany/m/m7md-3bdalohab/yally-noyt-tshghlny.html?arabic=%D9%8A%D8%A7%D9%84%D9%84%D9%8A%20%D9%86%D9%88%D9%8A%D8%AA%20%D8%AA%D8%B4%D8%BA%D9%84%D9%86%D9%8A"}