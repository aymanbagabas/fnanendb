{"title":"ساعة المجد (وطني)","author":"حسين السيد","composer":"محمد عبدالوهاب","date":"1960","lyrics":"ساعة الجد ساعة الجد دقت ياعمال المجد\nآخر باب للظلم انهد واحنا وراه ملايين تنعد\nيحموا النيل ويقيموا السد\nقيموا السد قيموا السد\nالوطن اتحرر والنصر كفاحه اكبر\nعايز جهد اكبر يبنى ويزرع ويعمّر\nمش قاصدين غير عون الله  ولا فيش غيره ح نترجاه\nآدي ذراعي وانت معاه يحموا النيل ويقيموا السد\nساعة الجد\n\nطول ما احنا حبايب انا وانت نسوي عجايب\nفى النار ح نحارب والنار تنحني للغالب\nشارع المجد طريقه بعيد  ارضه شوك مزروع فى حديد\nعايز همة وعزم شــــديد يحموا النيل ويقيموا السد\nساعة الجد\nاليوم ده يومنا وله معنى كبير فى قلوبنا\nعلى شانه جاهدنا وكتبنا تاريخنا بايدنا\nعزم ايدينا كان فى جبال تحت المية في ارض قنال\nلما نطقها وقالها جمال جبنا ايدينا يقيموا السد\nساعة الجد\nالجبل العافي ح تزيحه ايديك وكتافي\nبالعزم الوافي وبعرق القلب الدافي\nيا اولاد عم عرب احرار ياصحاب ارض فراعنة كبار\nجيش النصر عايز ثوار يحموا النيل ويقيموا السد\nساعة الجد","url":"https://fnanen.com/klmat/alaghany/m/m7md-3bdalohab/sa3t-almjd--o6ny-.html?arabic=%D8%B3%D8%A7%D8%B9%D8%A9%20%D8%A7%D9%84%D9%85%D8%AC%D8%AF%20(%D9%88%D8%B7%D9%86%D9%8A)"}