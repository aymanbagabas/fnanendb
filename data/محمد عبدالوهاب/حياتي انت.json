{"title":"حياتي انت","author":"حسين السيد","composer":"محمد عبد الوهاب","date":"1943","lyrics":"حياتي انت ما ليش غيرك وفايتني لمين\nظلمت روحي وحبيتك وبقى لي سنين\n\nعمال اقاسي ليل ونهار سقم الليالي والأفكار\nوالشوق في قلبي تاه واحتار والوجد زود بيَ النار\n\nويهون عليك بعد ده كله أخلص في حبي واتألم\nليه الفؤاد ترضى بذله ما دام عرفت انه مسلم\n\nلو كنت يوم هنيتني معاك ما كانش يصعب علي\nوكنت لما اشتاق رؤياك طيفك يخايل عيني\n\nلكن غرامي كان أوهام ما دامش اكتر من أحلام\nوكل ما تفوت الأيام تزداد جفا وازداد آلام\n\nحياتي انت ما ليش غيرك وفايتني لمين\nظلمت روحي وحبيتك وبقى لي سنين\n\nكل ما يسبح خيالي يسبق الفكر الخيال\nافتكر زهرة آمالي اللي ذبلها الآمال\n\nوافتكر صفو الليالي واشتكي  وجدي اللي طال\nواقول مسير الحب يجمع بين قلوبنا\nومسير ليالي القرب ح تكون من نصيبنا\n\nواحب روحي إكمنه روحي بتحبك\nواحب نوحي إكمنه بيحنن قلبك\n\nويهون عليك بعد ده كله اخلص في حبي واتألم\nليه الفؤاد ترضى بذله ما دام عرفت إنه مسلم","url":"https://fnanen.com/klmat/alaghany/m/m7md-3bdalohab/7yaty-ant.html?arabic=%D8%AD%D9%8A%D8%A7%D8%AA%D9%8A%20%D8%A7%D9%86%D8%AA"}