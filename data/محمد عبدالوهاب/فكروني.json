{"title":"فكروني","author":"عبدالوهاب محمد","composer":"محمد عبدالوهاب","date":"1966","lyrics":"كلمونى تانى عنك فكرونى فكرونى\nصحوا نار الشوق فى قلبى وفى عيونى\nرجعوا لى الماضى بنعيمه وهناوته\nوبحلاوته وبعذابه وبشاوته\nوافتكرت فرحت وياك قد ايه\nوافتكرت فرحت وياك قد ايه\nوافتكرت كمان ياروحى بعدنا ليه\nبعدما صدقت انى قدرت انسى\nبعد ما قلبى قدر يسلاك ويقسى\nجم بهمسه وغيرونى كانوا ليه بيفكرونى\nبعدما تعودت بعدك غضب عنى\nبعدما نسيت الامانى والتمنى\nكلمتين اتقالوا شالوا الصبر منى\nصحوا فى عنيه حنين لابتسامتك\nوابتدا قلبى يدوبنى باهته\nوابتدا قلبى الليل يبقى اطول من ساعاته\nواسهر اسمع نبض قلبى بيناديك\nروحى فيك مهما جرى انا روحى فيك\nتسوى ايه الدنيا وانت مش معايا\nهى تبقى الدنيا دنيا الا بيك\nاللى فات وياك ياروحى بأعود اليه\nواللى عشته معاك رجعت اعيش اليه\nبعدما صدقت انى قدرت انسى\nبعد ما قلبى قدر يسلاك وينسى\nجم بهمسه وغيرونى كانوا ليه بيفكرونى\nجرحوا الجرح اللى قرب يبقى ذكرى\nرجعوني اعيش فى بكره وبعد بكره\nياحياتى انا كلى حيره\nونار وغيره وشوق اليك\nنفسى اهرب من عذابى نفسى ارتاح بين ايديك\nوالخصام والهجر وليالى الاسيه\nكل دول مايهونوش حبك عليه\nرحنا واتغيرنا احنا الا هو\nهو نفس الحب واكثر هو نفس الشوق واكثر\nواللى جوه القلب كان فى القلب جوه\nاللى فات وياك ياروحى اعيش عليه\nواللى عشته معاك رجعت اعيش عليه\nبعد ما قلبى قدر يسلاك ويقسى\nجم بهمسه وغيرونى كانوا ليه بيفكرونى\nياحبيبى حياتى بعدك مستحيله\nياحبيبى والحياه ايام جميله\nليه نضيع عمرنا هجر وخصام\nواحنا تقدر نخلق الدنيا الجميله\nبالوداد والقرب تتحدد حياتنا\nبالحنان والحب تتبدل اهاتنا\nواللى جاى نعيشه احلى من اللى فاتنا\nوالقمر من فرحنا ح ينور اكثر\nوالنجوم ح تبان لنا اجمل واكبر\nالشجر قبل الربيع ح نشوفه اخضر\nواللى فات ننساه ننسى كل اساه\nياللا نلحق م الزمن ايام صفاه\nدى الحياه من غير لقانا مش حياه\nواحنا مش ح نعيش ياروحى مرتين\nفكرونى ازاى انا امتى نسيتك\nدانت اقرب منى ليه يا هنايا\nمهما كانت بعيد عليه او معايا\nتنتهى الايام وتطوى العمر منا\nوانت حبك للابد مالوش نهايه","url":"https://fnanen.com/klmat/alaghany/m/m7md-3bdalohab/fkrony.html?arabic=%D9%81%D9%83%D8%B1%D9%88%D9%86%D9%8A"}