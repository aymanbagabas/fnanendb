{"title":"طال انتظاري","lyricist":"احمد رامي","composer":"محمد عبدالوهاب","date":"1938","lyrics":"عبد الوهاب :\nطال انتظاري لوحدي       والبعد عنك أليم\nوفضلت من كثر وجدي       أسأل عليك النسيم\nآدي القمر شاهد عليّ         اسأليه عن طول عذابي\nحيران أفكر في اللي بيّ     من ظنوني واضطرابي\nأقول لروحي : إيه جرى يا هل ترى؟\nما تكلميني يا نور عينيّ       وحياة هوانا ردّي عليّ\nليلى مراد :\nموش عارفة أقول لك إيه    بعد اللي شفته في غرامي\nكان العذاب دا ليه            ما بين شكوكي وأوهامي\nمن يوم ما هويت           وأنا بَغالب ضميري\nويا ريتني ما جيت          وقدرت أكتم شعوري\nعبد الوهاب :\nليه الندم؟ هو قلبي        ناكر عهود الوداد؟\nقولي لي إيه بس ذنبي       لما نويت البعاد\nتعالي بين أحضاني          دا الحب هو الجاني\nقولي لي خايفة ليه؟\nليلى مراد :\nخايفة كلام الناس يفرق شملنا\nخدعت أهلي ورضيت لقانا\nوليه نخبي عنهم هوانا؟\nعبد الوهاب :\nأنا كنت مستني الأيام        تفتح الورد المكنون\nوكنت أقول وصلك أوهام           بادلت روحي حنين بحنين\nح أفتح قلبي\nليلى مراد :\nأنا عارفة اللي فيه لكن أحب الناس تفهم\nعبد الوهاب :\nح أعلن حبي\nليلى مراد :\nالقلب يتهنى بيه ويقبل الحب ويسلم\nعبد الوهاب :\nيا ما أسعد القلب المشتاق    لو طال حبيبه اللي تمنى\nبعد الصبابة والأشواق    يفرح بوصله ويتهنى\nتعالي بين أحضاني      أنا اللي كنت الجاني\nوعرفت ذنبي إيه","url":"https://fnanen.com/klmat/alaghany/m/m7md-3bdalohab/6al-antzhary.html?arabic=%D8%B7%D8%A7%D9%84%20%D8%A7%D9%86%D8%AA%D8%B8%D8%A7%D8%B1%D9%8A"}