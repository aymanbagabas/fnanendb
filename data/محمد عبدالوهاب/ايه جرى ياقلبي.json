{"title":"ايه جرى ياقلبي","lyricist":"حسين السيد","composer":"محمد عبدالوهاب","date":"1941","lyrics":"ايه جرى ياقلبى ايه؟  كل يوم لك حال جديد\nليه بتشكي الوحدة ليه ده انت طول عمرك وحيد\nياهل ترى؟  ياقلبي ايه اللي جرى؟\nخايف تميل ويا الهوى تحتار  معاه واحتار انا\nاوعى ياقلبى تكون حنيت\nللي شــــكيت منه وبكيت\nياما قاســيت ياما حبيت\nاوعى ياقلبي\nشــايفك ياقلبى بتعانى وتفتكر فى ليالى هواك\nخايف عليك تعشقه تانى ويحيرك واحتار وياك\nنرجع نقاسي زي زمان ساعة رضا وساعة هجران\nطاوعت حبك ليه اسالني انا عنه\nده اللى بتبكى عليه ياما بكيت منه\nانت كنت ناسي انا فاكر ياما طويت الليل ساهر\nاوعى ياقلبى تكون حنيت\nللي شــــكيت منه وبكيت\nياما قاســيت ياما حبيت\nاوعى ياقلبي","url":"https://fnanen.com/klmat/alaghany/m/m7md-3bdalohab/ayh-jra-ya8lby.html?arabic=%D8%A7%D9%8A%D9%87%20%D8%AC%D8%B1%D9%89%20%D9%8A%D8%A7%D9%82%D9%84%D8%A8%D9%8A"}