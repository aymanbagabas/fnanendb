{"title":"ليلة حب","lyricist":"احمد شفيق كامل","composer":"محمد عبدالوهاب","date":"1972","lyrics":"ياللي عمرك ما خلفت ميعاد في عمرك\nالليلة دي غبت ليه ؟ حيرني أمرك\nأخرك إيه عني ؟\nمستحيل الدنيا عني  تأخرك\nبالأمل مستني\nسهران  تجيني  يا حياتي  واسهرك\nتعال العمر كله نخلصه حب  الليله دي\nتعال شوق العمر كله نعيشه م القلب الليله دي\nما تخليش أشواقنا لبكرا\nما تخليش فرحتنا لبكرا\nكأن أول ليلة للحب  الليله دي\nيا حبيبي  ونبض قلبي  ونور حياتي\nيا ابتسام ليلي هنا  واتلهف لك\nهديت الدنيا هنا  واتلهفت لك\nكلها معايا هنا اتلفتت لك\nالربيع  الورد  النبع اللي جاري\nكلهم ويايا   أهم مستنين\nكلهم  يا حياتي  لك  متشوقين\nلحبايبك   ولقلبي أنا\nلليالي الشوق  ونداها لنا\nما تعذبناش\nما تشوقناش\nوتعال نعيش فرحتنا هنا\nتعال  حب العمر كله\nتعال شوق العمر كله نعيشه م القلب  الليله دي\nما تخليش أشواقنا لبكرا\nما تخليش فرحتنا لبكرا\nكأن أول ليله للحب  الليله دي\nلوكل حب  في كل قلب  اتجمعوا أنا حبي أكتر\nويايا ويايا  وانت بعيد ويايا\nخيال وشوق بيزيد ويايا\nكل شىء حوالي  بيفكرني بيك\nكل نور ف عيني  فيه ضحكة عنيك\nآدى الشموع اللي ابتسامتك نورت فوقها الدموع\nآدى خطوتك  آدى همستك  آدي ضحكتك\nتعال للأحلام  للحب  للالهام\nوقد ما يحلالنا  نسهر  وغيرنا ينام\nتعال  شوق العمر كله  نخلصه حب الليلة دي\nتعال  حب العمر كله  نخلصه حب الليلة دي\nما تخليش اشواقنا لبكرا\nما تخليش فرحتنا لبكرا\nكأن اول ليله للحب  الليله دي\nتعال   العمر كله نخلصه حب   الليلة دي\nياللي فايت لى الليالي الحلوة  والذكرى الجميلة\nياللى ويايا بحنانك تحيي  أمالى العليلة\nانت ويايا  فى خيالي  الليلة دي  وكل ليلة\nفى المكان ده يا حبيبي\nياما جينا  وياما ضمتنا الليالي\nفى المكان  نفس المكان ده\nياما طرنا ف العلالى  الليلة دي\nيا حياة روحي  هنا ف نفس المكان\nجيت أنا وشوقى  وقلبى  والحنان\nجينا نستناك  جينا نترجاك\nجينا نفرش بالأمل  سكه خطاك\nومهما غبت على  حتجينى بعد شويه\nآخد ايديك فى ايديه  واحضن عينك بعينيه\nونعيشها ليلة عمر  بكل عمر الدنيا","url":"https://fnanen.com/klmat/alaghany/m/m7md-3bdalohab/lylt-7b.html?arabic=%D9%84%D9%8A%D9%84%D8%A9%20%D8%AD%D8%A8"}