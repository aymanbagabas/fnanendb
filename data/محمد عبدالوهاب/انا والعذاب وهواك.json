{"title":"انا والعذاب وهواك","lyricist":"عبدالمنعم السباعي","composer":"محمد عبد الوهاب","date":"1955","lyrics":"انا والعذاب وهواك عايشين لبعضينا ..\nآخرتها ايه وياك ..\nياللي انت ناسينا\n\nعهد الهوى صنته وعمري ماخنته ولا بعت ايامه\nالحب خبيته وبقلبي غنيته وعشقت انغامه\nوقلت اغني وياك يا قاسي\nبعدت عني وفضلت اقاسي\nواحتار شبابي معاك والوجد فاض بينا\nصابر وبستناك والصبر مش لينا\nآخرتها ايه وياك ..\nياللي انت ناسينا\nاهل الهوى مساكين صابرين ومش صابرين\nوبيحسدوا الخالي\nاصل الهوى غدار فيه القلوب تحتار\nمال الهوى ومالـــــــــــي\nياللي بحبـك حيرت حبي\nطاوعت قلبك لاوعت قلبي\nعيني على عيونك والرمش بجفونك\nقادر وظالمني\nعينك بتتكلم والرمش بيسلم\nوانت مخاصمني\nوفي كل نظره شايف غرامك\nولا قلت مره سبب خصامك ..\nآخرتها ايه وياك ..\nياللي انت ناسينا","url":"https://fnanen.com/klmat/alaghany/m/m7md-3bdalohab/ana-oal3zaab-ohoak.html?arabic=%D8%A7%D9%86%D8%A7%20%D9%88%D8%A7%D9%84%D8%B9%D8%B0%D8%A7%D8%A8%20%D9%88%D9%87%D9%88%D8%A7%D9%83"}