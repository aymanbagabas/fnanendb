{"title":"يا نسمة الحريه","author":"احمد شفيق كامل","composer":"محمد عبدالوهاب","date":"1959","lyrics":"يا نسمة الحرية يا اللى مليتي حياتنا\nيا فرحة رايحة و جاية بالحب فوق جنتنا\nو لا حلاوة المية ف الصحرا للعطشان\nحلاوة الحرية لشعب شاف حرمان\nمن فرحتنا بحريتنا اللي بصبر سنين نلناها\nعايزين نورها ، عايزين خيرها\nيسعد كل بلد ناقصاها\nإحنا سلام و محبة لكل شعب حبيب\nعايشين حياتنا أحبة للناس بعيد و قريب\nنرسم إحنا طريقنا بروحنا\nزي صالحنا و زي هوانا\nلا يودينا و لا يعود بينا رأي غريب من بره حمانا\nوطن العروبة وطنا و الخير بحاله فيه\nرجع مصيره لإيدنا و إحنا اللى راح نبنيه\nمن زراعتنا تقوم صناعتنا\nو الخير يبقى خيرين فى إيدينا\nو بمدافعنا بين مصانعنا نحرس حرية أراضينا","url":"https://fnanen.com/klmat/alaghany/m/m7md-3bdalohab/ya-nsmt-al7ryh.html?arabic=%D9%8A%D8%A7%20%D9%86%D8%B3%D9%85%D8%A9%20%D8%A7%D9%84%D8%AD%D8%B1%D9%8A%D9%87"}