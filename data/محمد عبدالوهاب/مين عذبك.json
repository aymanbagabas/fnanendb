{"title":"مين عذبك","author":"امين عزت الهجين","composer":"محمد عبد الوهاب","date":"1929","lyrics":"مين عذبك بتخلص مني وذنبي ايه بتعذب فيَ\nليه العواذل حاسديني دول حقهم يبكوا عليَ\nانا اللي مهما تعذبني ساكت على الغُلب وصابر\nو ان شفت غيري متهني اصبَر القلب الحاير\nو امتى بس ح ترحمني هوَ العذاب ده مالوش آخر\nليه العواذل حاسديني دول حقهم يبكوا عليَ\nمُش لاقي حد يسليني حتى المنام عزعليَ\nو الدمع كان بيواسيني و منين اجيب دمع عنيه\nما دام حبايبي هجروني مين اللي ح يحن عليَ\nليه العواذل حاسديني دول حقهم يبكوا عليَ\nيا طيف حبيبي اللي عشقته تعال شوف اللي جرى لي\nيكفى العذاب اللي انا شفته و تطفى فرحة عذالي\nو يكفى ليلي اللي سهرته من غير حبيب يبكي لحالي\nليه العواذل حاسديني دول حقهم يبكوا عليَ","url":"https://fnanen.com/klmat/alaghany/m/m7md-3bdalohab/myn-3zabk.html?arabic=%D9%85%D9%8A%D9%86%20%D8%B9%D8%B0%D8%A8%D9%83"}