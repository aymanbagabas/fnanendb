{"title":"دقت ساعة العمل (وطني)","author":"حسين السيد","composer":"محمد عبدالوهاب","date":"1962","lyrics":"دقت ساعة العمل الثوري في كفاح الاحرار\nتعلن زحف الوطن العربي في طريقه الجبار\nالثوار هما الشعب والاحرار هما الشعب\nعارفين المشوار\nهي ارادة شــعب اتحرر يوم تلاتة وعشرين\nطلع الفجر عليه كان عارف هو طريقه منين\nراح للماضي بعزم جبابرة خلي عبيد الارض اســـــياد\nمية سنة واكتر خلصوا في عشرة لارجعية ولا استعباد\nمن اول مشوار\nومشي الركب يواصل سيره يحارب الاستعمار\nفي ألوان الذل وطارد شـــــــبحه في كل جدار\nطلعوا علينا بعدوان فاشــــل قمنا نرد النار بنار\nظهر الحق ورجع الباطل    لاحرية مع استعمار\nوماكملش المشوار\nوفضل ماشـــي العربي الاسمر يعلن فجر جديد\nاشتراكية  وفردت نورها ويوم عن يوم بيزيد\nعهد رســــول الله الهادي نادي بيها من اجيال\nخدنا العهد وقمنا ننادي لا انتهازية ولا استغلال\nسبق الشعب كفاحه وزحفه وراح يبني له مكان\nبميثاق يحمي مصيره ومجده وحياته كانســـــان\nمن ماضينا    من حاضرنا    للمســــتقبل حققناه\nللمجتمع الحر اللي احنا احنا الشعب اللي طلبناه\nوهانمشي المشوار\nلما نادي الشعب لبطله بطل الثورة جمال\nلما مشينا نغني ناصر وســــــبقنا الاجيال\nكنا بنحمي مبادئ ستة عارفينها مشاويرها طوال\nواليوم واحنا في وسط السكة بنجدد عهدك ياجمال\nلبقية المشوار","url":"https://fnanen.com/klmat/alaghany/m/m7md-3bdalohab/d8t-sa3t-al3ml--o6ny-.html?arabic=%D8%AF%D9%82%D8%AA%20%D8%B3%D8%A7%D8%B9%D8%A9%20%D8%A7%D9%84%D8%B9%D9%85%D9%84%20(%D9%88%D8%B7%D9%86%D9%8A)"}