{"title":"شكل تاني","lyricist":"حسين السيد","composer":"محمدعبد الوهاب","lyrics":"شكل تاني حبك انت شكل تاني\nحب غالي حب ناره مدوباني\nحتى لما بتنسى مره\nوتعاتبني بكلمة مرة\nالعتاب المر برضه له حلاوة\nشكل تاني حبك انت\nخوفوني من هواك قبل ما احبك خوفوني\nقالوا ياويله اللي يسكن جنب قلبك قالوا ياويله\nقلت هو ده اللي ناره مخوفاني\nهو ده اللي قلبه يبقى شكل تاني\nالسنين فاتت وأنا مش داريه بيها\nمن حنانك والهنا اللي بيجري فيها\nوالساعات وياك بتجري في ثواني\nكل ثانية ليها دقة شكل تاني","url":"https://fnanen.com/klmat/alaghany/m/m7md-3bdalohab/shkl-tany.html?arabic=%D8%B4%D9%83%D9%84%20%D8%AA%D8%A7%D9%86%D9%8A"}