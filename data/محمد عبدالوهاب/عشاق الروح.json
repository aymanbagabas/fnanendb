{"title":"عشاق الروح","author":"حسين السيد","composer":"محمد عبدالوهاب","lyrics":"ليه ليه ليه ليه ياعين ليلي طال\nليه ليه ليه ليه ياعين دمعي سال\nياعيوني حبايبي ليه هجروني\nليه يناموا وانت تصحي ياعيوني .. ليه ليه\nياليل عيني اشتكت من طول سهادي ياليل\nوالكاس في ايدى اتملت من دمع عينى ياليل\nوكام من فجر صحِـيته وصحاني على عهودي\nوحتى العين في غفلتها بتصحى دموعها في خدودي\nتسبح في الفضا شاغل شغلني عن حطب عودي\nوهبت وجودي علشانه وعمري ماعشت لوجودي\nضحيت هنايا فداه .. وحاعيش على ذكراه\nهايم على دنيــاه\nزي الضحى والليـــــل\nوكل ده وانت مش داري ياناسيني وانا جنبك\nحاولت كتير ابوح واشكي واقرب شكوتي منك\nلقيتك في السما عالي وانا في الارض مش طايلك\nحضنت الشكوى في قلبي وفطمت الروح على أملك\nعشقت الحب في معبد بنيته بروحي وكياني\nوخليت الأمل راهب مالوش عندي أمل تاني\nأنوّر شمعتي لغيري ونارها كاويه أحضاني\nوأبيع روحي\nفدا روحي\nوانا راضي بحرماني\nوعشق الروح مالوش آخر\nلكن عشق الجسد فاني","url":"https://fnanen.com/klmat/alaghany/m/m7md-3bdalohab/3sha8-alro7.html?arabic=%D8%B9%D8%B4%D8%A7%D9%82%20%D8%A7%D9%84%D8%B1%D9%88%D8%AD"}