{"title":"عاشق الروح","author":"حسين السيد","composer":"محمد عبدالوهاب","lyrics":"ليه  ياعين ليلي طال ليه  ياعيني دمعي سال\nياعيوني حبايبي ليه هجروني\nليه يناموا وانت تصحي ياعيوني\nليه ليه!\nياليل عيني اشتكيت من طول سهادي ياليل\nوكام من فجر صحيته وصحاني على عهودي\nوحتى العين في غفلتها بتصحى دموعها في خدودي\nتسبح في الفضا شاغل شغلني عن حطب عودي\nوهبت وجودي علشانه وعمري ماعشت لوجودي\nضحيت هنايا فداه وحاعيش على ذكراه\nهايم على دنياه زي الضحى والليل\nوكل ده وانت مش داري ياناسيني وانا جنبك\nحاولت كتير ابوح واشكي واقرب شكوتي منك\nولقيتك في السما عالي وانا في الارض مش  طايلك\nحضنت الشكوى في قلبي وفطمت الروح على بابك\nعشقت الحب في معبد بنيته بروحي وكياني\nوخليت الامل راهب مالوش عندي امل تاني\nأنور شمعتي لغيري ونارها كاويه أحضاني\nوابيع روحي فدا روحي وانا راضي بحرماني\nوعشق الروح مالوش اخر لكن عشق الجسد فاني","url":"https://fnanen.com/klmat/alaghany/m/m7md-3bdalohab/3ash8-alro7.html?arabic=%D8%B9%D8%A7%D8%B4%D9%82%20%D8%A7%D9%84%D8%B1%D9%88%D8%AD"}