{"title":"القمح","lyricist":"حسين السيد","composer":"محمد عبدالوهاب","date":"1946","lyrics":"القمح الليلة ليلة عيده  يا رب تبارك و تزيده\nيا رب تبارك و تزيده\nلولى و مشبك على عوده  و الدنيا وجودها من وجوده\nعمره ما يخلف مواعيده يا رب تبارك و تزيده\nيا رب تبارك و تزيده\nلولى من نظم سيده متحكم بين عبيده\nأرواحنا ملك إيده و حياتنا بيه\nهلت على الكون بشايره ردت للعمر عمره\nو الأمر الليلة أمره يا رب احميه\nيا حليوة أرضك رعيتيها و النظرة منك تحييها\nمن شهدك كنت بترويها و الخير أهى هلت مواعيده\nيا رب تبارك و تزيده\nو النيل على طول بعاده فات أهله و فات بلاده\nجاله يجرى فى ميعاده علشان يرويه\nو الخير فاض من إيدينا لما النيل فاض علينا\nاحميه يا رب لينا يا رب احميه\nالنسمة عرفت مواعيده هزت من شوقها عناقيده\nو القمح الليلة الليلة ليلة عيده يا رب تبارك تبارك و تزيده","url":"https://fnanen.com/klmat/alaghany/m/m7md-3bdalohab/al8m7.html?arabic=%D8%A7%D9%84%D9%82%D9%85%D8%AD"}