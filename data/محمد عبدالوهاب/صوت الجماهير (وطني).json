{"title":"صوت الجماهير (وطني)","lyricist":"حسين السيد","composer":"محمد عبدالوهاب","date":"1963","lyrics":"صوت الجماهير هو اللي بيصحي الاجيال\nصوت الجماهير هو انتفاض عزم الابطال\nهو اللي بيتكلم هو اللي بيتحكم هو البطل ورا كل نضال\n(عبد الوهاب)\nمـــن عهد ادم و الظـــلم حــاول يـعادى دايما شـــمل القلوب\nوالشعب دايما كان صوته عالي والنصر دايما كان للشعوب\nفى تاريخ كل نضال\nعلى مر الاجيال\nيبتدى من همسات بترج آهات الظلم فى كل ضمير\nوانتصرت خطوات\nوانطلقت صيحات\nتفضل تكبر تفضل تعلا لحد ما تبقى صوت الجماهير\nصوت الجماهير صوت الجماهير\n(نجاة)\nواليوم بنجني ثمار جهادنا والخطوة عايزة عزم وثبات\nفي كل خطوة ملايين بتبني  أجيال طويلة بالمعجزات\nأتقابلوا الملايين\nيوم ثلاتة وعشرين\nيوم الشعب العربي مافجر أول ثورة للتحرير\nأتعاهدوا الثوار\nواتفقوا الأحرار\nيبنوا طريق العزة وحطوا أيديهم في أيدين الجماهير\nصوت الجماهير صوت الجماهير\n(شادية)\nبطل العروبة رسم حروفها خطوط عريضة فوق الطريق\nأهـــلا ومرحب بكل عربي يمد أيده لأخوه الشــــقيق\nأهلا بالأبطال\nصناع الأجيال\nيا اللي الوحدة الأم طريقكم خلوا بقية الركب يسير\nسيروا بعون الله\nواسعوا بأمر الله\nغير الله ما في قوة حتوقف من تيار زحف الجماهير\nصوت الجماهير صوت الجماهير\n(فايدة كامل)\nباسم اتحادنا قوم يا كفاحنا قل للصهاينة المعتدين\nراية العروبة عرفت نجومها  من عام ثمانية وأربعين\nحطمنا الأصنام\nومحينا ...\nما بقاش فيه عميل بيردد صوت أسياده على ...\nخط النار موجود\nوالجماهير بتسود\nدقت ساعة العمل الثوري في فلسطين باسم الجماهير\nصوت الجماهير صوت الجماهير\n(فايزة أحمد)\nيا دولة كبرى فرضت وجودها  فداك يا ما ضحى شباب\nشهيد حياتك عرف النهارده مارحش دمه تحت التراب\nعهد على الملايين\nعهد بألف يمين\nنحمي تراب أرضك ياجزائر ....\nعهد على الملايين\nعهد بألف يمين\nعاش النصر بأرض اليمن الحرة وعاش صوت الجماهير\nصوت الجماهير صوت الجماهير\n(عبد الحليم)\nيا شعوبنا الحرة يا عربية  كافحي و زيدي ثبات و عناد\nوان كان فيه للغدر بقية     نار الغدر حطبها رماد\nنار بتصحينا ..  نار بتقوينا ..\nمهما اتآمروا علينا ..  مبادئنا بتحمينا\nمابقاش فينا خضوع\nبابتسامات ودموع\nتوب الغدر بيفضح نفسه حتى ولو ملفوف بحرير\nخط السير معلوم\nوطريقنا مرسوم\nهو الوحدة والاشتراكية و الاتنين هدف الجماهير\nصوت الجماهير صوت الجماهير","url":"https://fnanen.com/klmat/alaghany/m/m7md-3bdalohab/9ot-aljmahyr--o6ny-.html?arabic=%D8%B5%D9%88%D8%AA%20%D8%A7%D9%84%D8%AC%D9%85%D8%A7%D9%87%D9%8A%D8%B1%20(%D9%88%D8%B7%D9%86%D9%8A)"}