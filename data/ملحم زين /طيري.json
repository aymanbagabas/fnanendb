{"title":"طيري","author":"فادي مرجان","composer":"علي حسون","date":"2017","lyrics":"لا تبكي يا عيون ولفي\nجاييكي الليله لا تغفي يا مهيرتي طيري\nدمعات العالم بكفي\nدموعك عشيري بكفي غالي عشيري\nطيري تا اسبق دمعاتو قبل ما تحرق وجناتو\nولفي لما عيونو بتبكي قمر عم تكرج نجماتو\n...\nانت الهوا وانت المي\nلا والله واكتر بشوي يا سر وجودي\nما عاش لبدو يبكيك\nواللي يبكي عيوني عليك روحي موجودي\nطيري تا اسبق دمعاتو قبل ما تحرق وجناتو\nولفي لما عيونو بتبكي قمر عم تكرج نجماتو\n...\nكل خلايا جسمي تحبك\nقلبي يوقف لولا حبك يا قبل روحي\nانا خلقت تهنيك\nبكي عيوني وما بكيك يا دوا جروحي\nطيري تا اسبق دمعاتو قبل ما تحرق وجناتو\nولفي لما عيونو بتبكي قمر عم تكرج نجماتو","url":"https://fnanen.com/klmat/alaghany/m/ml7m-zyn/6yry.html?arabic=&#x637;&#x64A;&#x631;&#x64A;"}