{"title":"يمكن","lyrics":"يمكن تعد الرمل\nع شط البحور\nوكل الكلام اللي انكتب\nفوق السطور\nومعقول حظي من التعاسة تشتري\nوتفصلي من شرشف العتمات نور\nوتتفهمي حبي الك ما بتقدري\nمعقول فيكي تكسري\nصمت الحجر\nوتسبحي السمكات ع غصون الشجر\nومعقول فيكي تفسري سر القدر\nوسرك بقلبي مستحيل تفسري\nأووووف .. قال\nما تسألي شو بعجبك فيي\nمش كل شي يا حلوتي بينقال\nولا تسألي الحبقه عن الميـه\nدموع الشتـا ما بيسألوا الشلال\nمشتاقلك وانتي بعينيي\nشوق السجين لشمس حريه\nوبحب فيك اللي اختصر فيكي الجمال","url":"https://fnanen.com/klmat/alaghany/m/ml7m-zyn/ymkn.html?arabic=يمكن"}