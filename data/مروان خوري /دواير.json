{"title":"دواير","lyrics":"بنلف فى دواير\n\nو الدنيا تلف بينا\n\nدايما بننتهى\n\nلمطرح ما ابتدينا\n\nطيور الفجر\n\nتايهة فى عتمة المدينة\n\nبتدور\n\n\n\nما بنكتبش الرسايل\n\nما بنتظرش رد\n\nلا حد فى يوم سمعنا\n\nو لا بنسمع حد\n\nطيور العمر تايهة\n\nفى عتمة المدينة\n\nبتدور\n\n\n\nساكنين فى عالم يعشق الخطر\n\nفيه الطيور تهرب من الشجر\n\nو تهرب النجوم من القمر\n\nو تهرب الوجوه من الصور\n\n\n\nبنلف فى دواير\n\nندور على الأمان\n\nو نلائينا رجعنا\n\nتانى لنفس المكان\n\nندور ندور ندور\n\n\n\nنحلم و نحلم بالحياة المفرحة\n\nو اتارى احلامنا بلا اجنحة\n\nبلا اجنحة\n\nندور ندور ندور\n\nبجناح حزين مكسور\n\nساعات نشوف فى العتمة\n\nو ساعات نتوه فى النور\n\nساعات عيونا بالاسى تفرح\n\nوساعات فى ساعة الفرح منوحه\n\n\n\nولا حاضر\n\nولا ماضى\n\nتروس بتلف على الفاضى\n\nولا فينا\n\nشباب زعلان\n\nولا فينا شباب راضى\n\n\n\nما فيش غير اننا\n\n\n\nبندور\n\n\n\nندور\n\n\n\nندور\n\n \n\n\n\n\nعبدالرحمن الابنودي\n\n\n\n\n\n\nمروان خوري","author":"عبدالرحمن الابنودي","composer":"مروان خوري","url":"https://fnanen.com/klmat/alaghany/m/mroan-5ory/doayr.html?arabic=دواير"}