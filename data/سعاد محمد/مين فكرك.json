{"title":"مين فكرك","lyricist":"اسماعيل الحبروك","composer":"محمود الشريف","lyrics":"يا ناسي أيامنا طالت ليالينا\nباعت تفكرنا وانت اللي ناسينا\nوحياة ليالينا مين فكّرك مين يا ناسي\nباعت سلام وتحية باعت لي شوق وحنين\nرجع الفرح لعينيّ من كلمتين حلوين\nوالله وحشنا كلامك وضحتك وسلامك\nفينك و فين أيامك\nمين فكرك مين فكرك مين ياناسي\nنستني سهدي و عذابي وحيرتي بين أحبابي\nرجع لقلبي شبابي ما هو انت كنت شبابي\nرجع الربيع للجناين و نوره فى عينيّ باين\nأنا كنت فاكراك خاين\nمين فكرك مين فكرك مين ياناسي\nباعت بتسأل عليّ فاكرني زيك رح أنسى\nصايناك فى قلبي وعينيّ\nو أزيد حنان وانت تقسى\nمهما هواك سهرني مهما الزمان حيرني\nو لا مية سنة تغيرني\nمين فكرك مين فكرك مين يا ناسي","url":"https://fnanen.com/klmat/alaghany/s/s3ad-m7md/myn-fkrk.html?arabic=%D9%85%D9%8A%D9%86%20%D9%81%D9%83%D8%B1%D9%83"}