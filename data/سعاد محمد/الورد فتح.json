{"title":"الورد فتح","author":"احمد رامي","composer":"محمد صابر","lyrics":"الورد فتح والياسمين لما الحبيب هل هلاله\nوفضلت أقول الشوق ده لمين\nحتى بهر عيني جماله\n\nكان روح يسري .. يملا الوجود بهجة وإيناس\nوخيال يجري .. زي الحبب على وش الكاس\n\nخطر على دقة قلبي ساعة ما جت عينه في عيني\nوتجمعت أيام حبي في خطوتين بينه وبيني\n\nواحترت أفكر في الأيام اللي قاسيتها انا وحدي\nوالا أصور في الحلام اللي رسمها لي وجدي\n\nنسيت زماني مع العذاب اللي قاسيته\nونسيت مكاني ساعة ما جاني وضميته\n\nلكن غلب وجدي عليّ .. دموعي حارت في عنيّه\n\nواحترت كان البكا من كتر فرحي وانا بين ايديه\nوالا فؤادي اشتكى لما حرمته م الشوق إليه","url":"https://fnanen.com/klmat/alaghany/s/s3ad-m7md/alord-ft7.html?arabic=%D8%A7%D9%84%D9%88%D8%B1%D8%AF%20%D9%81%D8%AA%D8%AD"}