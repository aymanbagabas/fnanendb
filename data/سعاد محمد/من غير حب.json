{"title":"من غير حب","composer":"احمد صدقي","lyrics":"قاسيت ولا حد قاسى قد ما قاسيت ..\nلكن نسيت ما جرى لي لما انا حبيت\nمن غير حب الدنيا دي ايه\nمن غير حب نعيش على ايه\nاللي موافقه هواه يا هناه\nواللي ما حبش قلبي عليه\nمن غير حب الدنيا دي ايه ايه\nانا كنت اعتب على اهل الهوى وألوم\nآه آه آه\nواقعد مع الشامتين في العاشقين واقوم..\nوايه جرى لك يا قلبي بعد ما حبيت\nشفت يا قلبي نعيم وسرور\nشفت قصور حواليها زهور\nبعد الظلمه بقيت في النور\nبعد ده كله ما احبش ليه\nمن غير حب نعيش على ايه\nاللي موافقه هواه يا هناه\nواللي ما حبش قلبي عليه\nمن غير حب الدنيا دي ايه ايه\nكانت تغني الطيور فوق غصنها العالي..\nولا كان غناها الجميل يخطر على بالي\nوايه جرى للبلابل لما انا حبيت\nبيغني البلبل نشوان اتاريه على فرحي فرحان\nوانا اغني له وارد عليه\nبعد ده كله ما احبش ليه\nمن غير حب نعيش على ايه\nاللي موافقه هواه يا هناه\nواللي ما حبش قلبي عليه\nمن غير حب الدنيا دي ايه ايه","url":"https://fnanen.com/klmat/alaghany/s/s3ad-m7md/mn-ghyr-7b.html?arabic=%D9%85%D9%86%20%D8%BA%D9%8A%D8%B1%20%D8%AD%D8%A8"}