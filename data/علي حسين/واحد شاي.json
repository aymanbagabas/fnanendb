{"title":"واحد شاي","date":"2010","lyrics":"عب جيوبه من الافراح .. وطاح في الحزن  بالضحكة\nوجلجل صوته قال يا جراح .. اديني قافلك السكة\nمهوش فاضي يضيع .. وقت على الماضي\nعرفت ان اللي راح مش جاي .. قعد يشربله واحد شاي\nوروق باله .. وبحاله صبح راضي\nرسم على وجهه بالألوان .. ورافع يفطه للأحزان\nكتب فيها انا الفرحان .. انا الفرحان\nده مش شاغل دماغه بهم .. غلب حزنه بخفة دم\nخسر دمعه طلع كسبان .. طلع كسبان\nكيف تسيب الحزن ف قلبك .. ياخد حته\nحاول تاني ودور .. وانت تلاقي السكه\nفي الإمكان تغلب حزنك .. مهما كان\nبس اعمل زيه .. ودوب حزنك جوى الضحكه","url":"https://fnanen.com/klmat/alaghany/3/3ly-7syn/oa7d-shay.html?arabic=%D9%88%D8%A7%D8%AD%D8%AF%20%D8%B4%D8%A7%D9%8A"}