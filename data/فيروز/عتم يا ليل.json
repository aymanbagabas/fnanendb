{"title":"عتم يا ليل","author":"الأخوين رحباني","composer":"الأخوين رحباني","date":"1963","lyrics":"عتم يا ليل عتم أكتر\nخلي قناديلنا تضوي أكتر\nزغيري قناديلنا و الليل كبير\nلم بتضويلنا بنوصل بكير\nيا قمر ضلك غايب حلفتك بالحبايب\nحتى ضويتنا تسهر و يصيرلا رهجة أكتر\nوالدنيي غافلة و القمر غاب\nتقشعني واصلة عم دق الباب\nوبتسأل كيف طلعتي بهالعتمة و ما فزعتي\nقولي القنديل منور صار فينا نسهر أكتر\nمين هي الطالعة بهاك الحي\nكن مناش قاشعة ضو و لا شوي\nيا منتورة زورينا من بالك لا تشيلينا\nفي عنا بيت زغير بيساع الكل وأكتر","url":"https://fnanen.com/klmat/alaghany/f/fyroz/3tm-ya-lyl.html?arabic=%D8%B9%D8%AA%D9%85%20%D9%8A%D8%A7%20%D9%84%D9%8A%D9%84"}