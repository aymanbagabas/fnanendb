{"title":"يا مرسال المراسيل","author":"الأخوين رحباني","composer":"فيلمون وهبه","date":"1964","lyrics":"يا مرسال المراسيل عالضيعة القريبي\nخدلي بدربك هالمنديل و اعطيه لحبيبي\nعالداير طرزتو شوي إيدي و الأسوارة\nحيكتلو أسمو عليه بخيطان السنارة\nبخيطان الزرق و حمر و غناني الصبيان السمر\nكتبتلو قصة عمر بدموعي الكتيبي\nخدلي بدربك هالمنديل و اعطيه لحبيبي\n\nبيتو باخر البيوت قدامو عليي\nبتوصل عالبيت و بتفوت و بتسلم الهديي\nو لو عنا قال و كتر قلو خليه يتذكر\nعهالمنديل الأصفر ببعتلو مكاتيبي\nخدلي بدربك هالمنديل و اعطيه لحبيبي\n\nو بتجيبلي منو تذكار شي ورقة و شي صورة\nعالورقة يكتب أشعار و أسمو على الصورة\nو لما بتبكي المواويل يسأل عن أهل المنديل\nيا مرسال المراسيل و سلم عا حبيبي\nخدلي بدربك هالمنديل و اعطيه لحبيبي","url":"https://fnanen.com/klmat/alaghany/f/fyroz/ya-mrsal-almrasyl.html?arabic=%D9%8A%D8%A7%20%D9%85%D8%B1%D8%B3%D8%A7%D9%84%20%D8%A7%D9%84%D9%85%D8%B1%D8%A7%D8%B3%D9%8A%D9%84"}