{"title":"شيخ المينا","author":"الأخوين رحباني","composer":"الأخوين رحباني","date":"1966","lyrics":"يخزي العين\nهالمينا بتملي العين  يخزي العين والعينين\nمراكبنا تروح وترجع  تشحن بضايع وترجع\nصار عنـّا أسطول تجاري  بده يقطع المصاري\nعيني\nأي معلوم أيو طبعاً\nمراكبنا تروح وترجع  تشحن بضايع وترجع\nهيك لأ... لحدّ هون وبس\nأهلاً أهلاً شيخ المينا\nلا أهلاً ولا سهلا،\nيا عالم صحيح  أنه الشغل منيح\nلكن هيك لأ .. لحدّ هون وبس\nبتدبر يا شيخ المينا .. قعود ارتاح\nما برتاح .. على مين بترك البحر ؟\nوأيمتى بترجع مراكبنا ؟\nما بقى إلا توصل ..فضّت شحنة  ..وجايبة شحنة\nوبدنا نشحن شحنة جديدة ؟\nوله !!! عم تسأل !  شه...قولوا له... رح أسفقك هه\nطبعاً في شحنة جديدة.\nحراير ...قطن... زيتون  صباغة وقماش وصابون\nشو شحنة ...!!!    بدها تطير عقل العالم .\nمراكب بعز الموج     تطبق ع شواطئ العالم\nوالعالم تسأل من وين\nويقولوا لهن:\nمن طرابلس.. من صيدا.. من بيروت...\nشفتوا منين ...و له\nيخزي العين.   يخزي العين.\nهالمينا بتملي العين يخزي العين والعينين\nوابني معهن بالبحرية  الليلة بيوصلوا عشية\nرح أطلع أرتاح شوية\nوما بدك تستقبل أبنك ؟\nلأ .\nخلّيه يوصل لحاله...كدع.\nأي قعود أرتاح .\nما برتاح.\nياولد , شوف الست شو بدها .\nأي و الله لازم ارتاح\nيا صبي نزل البالة.. شو هالحالة.!\nمبين بعدهن ما طلّوا...اتأخروا.\nأي... الله كريم بيطلوا.\nصار لازم يطلّوا.\nارتاح...ارتاح يا شيخ المينا مراكبنا جاية ياشيخ المينا\nملّت شواطي الدني كلها شواطينا\nارتاح..ارتاح يا شيخ المينا .\n\nوالمينا مليانة .  بالغيمة مليانة\nاليوم بيروح و بيجي التاني\nوالسفر قصتنا\nوالسفر حصتنا\nغصتنا... من أول الدهر ,لآخر الدهر\nوالسفر قصتنا.\nيندهنا من ليالينا ياخدنا و يودينا\nياخدنا ويودينا\nارتاح...ارتاح يا شيخ المينا\nيا شباب ..يا أخوان.  علقوا البحرية ببعضهن\nويله ..و يله... ويله ..و يله.","url":"https://fnanen.com/klmat/alaghany/f/fyroz/shy5-almyna.html?arabic=%D8%B4%D9%8A%D8%AE%20%D8%A7%D9%84%D9%85%D9%8A%D9%86%D8%A7"}