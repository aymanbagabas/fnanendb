{"title":"راجعه","author":"الأخوين رحباني","composer":"الأخوين رحباني","date":"1955","lyrics":"أوف راجعة راجعة أوف\nقالوا ابعدي بتنسيه وبتنسي هواه\nوبتستريحي من عذابه ومن شقاه\nقالوا ابعدي والبعد بيخلي الجريح\nينسى جروحاته ويعود لهناه\nوبعدت عا مطرح هني كله امان\nوقلت بدي شيل من قلبي الحنان\nوأرجع متل ما كنت غني من زمان\nلا عاشقة ولا اسهر واركض وراه\nبعدنا خلص، لازم نلملم هالدموع\nومن قلبنا نمحي المحبة والولوع\nوشرقت الشمس كتير حلوة بهالربوع\nوغنى على شباكنا البلبل غناه\nأوف لا القلب ناسي ولا الدموع مكفكفة\nولا الشوق خف ولا بتهدا العاصفة\nوالعمر ناقص هون شو مش عارفة\nوسمعت صوت بعيد وعرفته نداه\nولك راجعة وحياة عينه راجعة\nوالقلب عم يسأل وعيني دامعة\nولك راجعة أوقف عا بابه خاشعة\nأستغفره عن غيبتي وأطلب رضاه","url":"https://fnanen.com/klmat/alaghany/f/fyroz/raj3h.html?arabic=%D8%B1%D8%A7%D8%AC%D8%B9%D9%87"}