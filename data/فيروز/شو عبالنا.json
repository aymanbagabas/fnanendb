{"title":"شو عبالنا","lyricist":"الأخوين رحباني","composer":"الأخوين رحباني","lyrics":"شو عبالنا\nالدنيي كَيف وبكرة الصيف\nجاي يزور جبالنا وينام بعرزالنا\nشو عبالنا..\nعنا غيوم وعنا نجوم\nطول الليل قبالنا سهرانة كرمالنا\nوبضيعتنا شو فيه حب نحنا عنا قلوب\nما منسأل خلي هالقلب يخفق حتى يدوب\nشو فيه وجوه ملاح وألحان وأفراح\nهاي آمالنا .. هاي ثروتنا ومالنا\nوالشباك اللي عالدرب مغطى بالوردات\nمسدود وما النا قلب نفرفط هالزهرات\nوليلية منشوف الناس رفوف رفوف\nيمروا قبالنا ويقولوا نيّالنا ..\nشو عبالنا","url":"https://fnanen.com/klmat/alaghany/f/fyroz/sho-3balna.html?arabic=%D8%B4%D9%88%20%D8%B9%D8%A8%D8%A7%D9%84%D9%86%D8%A7"}