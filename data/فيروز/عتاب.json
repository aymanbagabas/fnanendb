{"title":"عتاب","lyricist":"الأخوين رحباني","composer":"الأخوين رحباني","date":"1952","lyrics":"حاجي تعاتبني يئست من العتاب .. ومن كتر ما حملتني هالجسم داب\nحاجي تعاتبني وإذا بدك تروح روح وأنا قلبي تعود عالعذاب\n\nعلّمت قلبي من الطفوله عا هواك وما تطلّعت هالعين إلا عا حماك\nألله بيشهد ما ضحكت مرة لسواك وليش بتضلّك تفتحلي بواب\n\nعايشه بعيده عن ليالي الصفا عيشة جفا وحكي مع الناس بجفا\nيا هل ترى مش هيك بيكون الوفا و كيف بيكون الوفا اعطيني جواب ؟\n\nان كان غيرة هالجدال وهالشكوك أضنيتني يكفي بقا يرحم أبوك\nوان كان غيري حباب عم يعلموك الله يباركلك يا ولفي بهالحباب\n\nكلّ ما عم زيد في حبك ولوع كلّ ما بتزيد في عيني الدموع\nويا ريت عن حبك المضني لي رجوع رح تهرب الأيام ويمرّ الشباب\n\nوَينْ بتلاقي متل قلبي قلوب شو صار صافيلك وغافرلك ذنوب\nو قديش عن حبك قلت بكرا بتوب ما تبت يا ولفي ولا هالقلب تاب","url":"https://fnanen.com/klmat/alaghany/f/fyroz/3tab.html?arabic=%D8%B9%D8%AA%D8%A7%D8%A8"}