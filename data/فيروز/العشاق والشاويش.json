{"title":"العشاق والشاويش","author":"الأخوين رحباني","composer":"الأخوين رحباني","date":"1979","lyrics":"قلتيلي جايي والموعد بخيل\nبكل مرايي زرعت القناديل\nزرعت القناديل بالموعد البخيل\nتاشوفك جايي جايي جايي\nقلتيلي جايي خبرت العصافير\nفي سهرة قلتلن لا تناموا بكير\nلا تناموا بكير في فرح كتير\nوالوردي جايي جايي جايي\nعلمني يا حارس الليل\nشو مضى وشو باقي من الليل\nأنا خوفي ليكون اللي باقي\nمش كافي لموعد الليل\nبنزل عالطريق بيضيعني الطريق\nبمشي بالضباب بيضيعني الضباب\nيا حبيبي إكتبني على بالك غنيي\nيا حبيبي لا تتركني بقلبك منسيي\nصوتك من زمان صحاني من زمان\nأول الإيام ندهني للإيام\nعلى بابي نامت المسافي وحيدي\nعلى بابي زهرت غنيي سعيدي\nهدا شو هدا شو هدا شو؟\nعلى وين على وين على وين؟\nيا قمر يا قمر يا قمرهدا شو؟\nنعم نعم يا شاويش\nهدا شو هدا شو هدا شو؟\nو شو عم نعمل يا شاويش؟\nخلوي خلويي غراميي\nخلوي غراميي؟\nخلوي خلويي غراميي تحت القناديل البلديي.\nمخالفي صريحة. تحقيق تحقيق تحقيق\nليش البلديي، هيي ضد الغرام؟\nالبلديي لأ، مش ضد الغرام، لكن ضد الكلام و اللي خلف الكلام\nنحنا عم نحكي يا شاويش حكي بيوجع يا شاويش\nهاتوا سمعونا و وجعونا معكن\nحكي الحب يا شاويش بين إتنين و بس\nيكون بين تلاتي\nحكي الحب بدو إتنين زغار يربوا سوا، و سوا\nيصيروا كبار، و تقعد تنطر و تنطر و تنطر\nالبلديي مستعجلي بدا شي عالنار و لا بنطر و لا و لا تنطر.\nتحقيق تحقيق. هاتوا قناديل القناديل. هلق ذلحين\nحوار\nتعا تاشوف\nنعم\nشو قصة هالقنديل\nوكاعم قاعدين يتغازلوا تحت ضو البلديي\nو شو فيها؟\nشو فيها؟ يعني هيك البلديي تضوي و تصرف كهربا و هني يتغازلوا\nو إنتا شو بدك؟\nيا مادموزيل لازم اللي بيصرف عالمشروع هو يستغلو\nمش عم بفهم\nرح فهمك. هالبلديي عم تصرف و تضوي كهربا\nلازم هيي تغازل أو حدا من قبلها، رئيس البلديي الشاويش\nإنتا لهون بدك توصل؟\nأيه ليش لأ؟ كل من سار على الدرب وصل\nيا آفندي خلينا صحاب\nأسكت وله! عامل مخالفي قد راسك بقدر هلق أخدك عالحبس\nأيه ليش رح خليك تاخدو؟\nإذا مش رح تخليني شي تاني، بس هوي لطش\nالقنديل من مطرحو و حطو بمطرح إستراتيجي\nعالبوغاز كيف ما مرقت الحلوي تعلق عندو\nبسيطا، روح عاشارع تاني خد قنديل من البلديي و إعمل متلو\nليش بعد في بهالبلديي غير هالقنديل و هالشاويش؟\nو الشاويش بدو يطبق النظام\nمفهوم\nو مش قادر إلا علينا\nمعك حق، كل الناس مسلحه\nفيك تفرقنا؟ بدنا نرقص و نغني\nهون؟\nمش عاجبك؟ يا بتغني يا بتفل\nأنا رجل النظام غني و بالشارع و تحت ضو البلديي\nإذا أنا قبلت إنت ما بتقبل\nفإذن فل\nأاا عندي حل تالت\nشو هوي؟\nيتهامس الشاويش و أبو أسعد القبضاي ثم يضحكون و يرحل الشاويش","url":"https://fnanen.com/klmat/alaghany/f/fyroz/al3sha8-oalshaoysh.html?arabic=%D8%A7%D9%84%D8%B9%D8%B4%D8%A7%D9%82%20%D9%88%D8%A7%D9%84%D8%B4%D8%A7%D9%88%D9%8A%D8%B4"}