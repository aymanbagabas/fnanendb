{"title":"ميلي بخصرك","author":"الأخوين رحباني","composer":"الأخوين رحباني","date":"1972","lyrics":"ماريّا :كانت على هاك العريشة تتكي ...وتحكي حكي العشاق ويطول الحكي\nولمّا عصافير المواسم يهجروا ...يهـب الهـوا ويعنّ ع بالا البكي\nالجميع :يهب الهوا ويعنّ ع بالا البكي\nسعد :كانت هاك الحلوة بعمر الولدنة\nالجميع :الولدنة\nسعد :تبقى بعقد الياسمين مزينة\nالجميع :ومزينة\nسعد :تقلو حكيلي ع المحبة والهوى\nتـ إلحقـك ع آخر شطوط الدني\nالجميع :تـ إلحقـك ع آخر شطوط الدني\nسعد :أو و و وف أو و و و ف أو و و و ف\nراحو اللي حبو راحو ...والعاشق لمّ جراحو\nدخلك وين دموع العين بهالعينين بيرتاحو\nالجميع :دخلك وين دموع العين بهالعينين بيرتاحو\nماريّا :حاكيني وخلّيك بعيد ...وحاجي تغزل لي مواعيد\nوياخوفي لا الشوق يزيد ...وهالقلب تجن رياحو\nالجميع :دخلك وين دموع العين بهالعينين بيرتاحو\nسعد :ياحلوة لاتخافي كتير ...تشرّدنا بهيك مشاوير\nكبرتي وحبيتك بكّير ...وخـدّك لوّن تفاحو\nالجميع :دخلك وين دموع العين بهالعينين بيرتاحو\nماريّا :أو و و ف أو و و ف أو و و ف أو و و ف أو و و ف\nويلي من حال العشّاق ...بتحـسّ بخاطـرهن راق\nبيضلّو عـتوبة وخناق ...وكل مين واقف ع سلاحو\nالجميع :دخلك وين دموع العين بهالعينين بيرتاحو\nسعد :أو و و و و و ف ميلي\nبخصرك ميلي لامو اللوّام ...ومازال انتي مقابيلي كيف بقدر نام\nالجميع :ميلي بخصرك ميلي لامو اللوّام ...ومازال انتي مقابيلي كيف بقدر نام\nسعد :تبقي مرقي لك مرقة والتفتي لفوق ...واكتبي لي شي ورقة ياست الزوق\nالجميع :واكتبي لي شي ورقة ياست الزوق\nسعد :وحاكيني ولَنّو سرقة وطفي هالشوق ...هدّتني سنين الفرقة وهربو الإيام\nالجميع :ميلي بخصرك ميلي لامو اللوّام ...ومازال انتي مقابيلي كيف بقدر نام\nماريّا :دخلك لاتطل قبالي خلّيني روق ...لاتفوّقني ع حالي مابدّي فوق\nالجميع :لاتفوّقني ع حالي مابدّي فوق\nماريّا :وياشعر الحلوة الغالي وقدّ الممشوق ...اللي حالتها هالحالة ليش بتنلام\nالجميع :ميلي بخصرك ميلي لامو اللوّام ...ومازال انتي مقابيلي كيف بقدر نام\nسعد :ياسعد الناس الـ سعدوا بملقى المحبوب ...والولف الناطر وعدو يشقى ويدوب\nالجميع :والولف الناطر وعدو يشقى ويدوب\nسعد :قالو لي توب وبعدو مش قادر توب ...ستفوني جمعة وبعدو الخير لـ قدّام\nالجميع :ميلي بخصرك ميلي لامو اللوّام ...ومازال انتي مقابيلي كيف بقدر نام\nماريا :حبك خاتم ياقوت بقلبي بيرنّ ...وسنين العمر تفوت وهالعمر يجـنّ\nالجميع : وسنين العمر تفوت وهالعمر يجـنّ\nماريا :ومازال الليل سكوت وبعدك بتحنّ ...إن ماسهرنا ببيروت منسهر بالشام\nالجميع :ميلي بخصرك ميلي لامو اللوّام ...ومازال انتي مقابيلي كيف بقدر نام","url":"https://fnanen.com/klmat/alaghany/f/fyroz/myly-b59rk.html?arabic=%D9%85%D9%8A%D9%84%D9%8A%20%D8%A8%D8%AE%D8%B5%D8%B1%D9%83"}