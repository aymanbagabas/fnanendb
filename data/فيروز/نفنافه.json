{"title":"نفنافه","author":"الأخوين رحباني","composer":"الأخوين رحباني","date":"1972","lyrics":"الوالد :يا بنتي يا نفنافه انتبهي لي ع هالجرة\nمليانه عرق صافي مقطر قطرة ورا قطرة\nانا واصل عالدكانه دبر مازة حرزانة\nجبنة ولبنة ولحمة وكبة ونعمل جلسة عمرانة\nونعمر سهرة ونفقعها سكرة\nيا بنتي يا نفنافه انتبهي لي ع هالجرة\nنفنافه :قل لي يا قلب احكي لي يا قلب\nبانطر الجرة يا اما  با نطر الحب ؟\nاذا نده لي طل ونده لي  رح اترك اهلي وإلحق الحب\nايلي شويري :العوافي يا صبيه\nنفنافه :عوافي عوافي\nشويري :شو اسمك يا صبية ؟\nنفنافه :اسمي نفنافه\nشويري :نفنافه شو هاللطافة ؟\nشو هالنحافة ؟\nيا هبة هوا دافي على صفصافة يا نفنافة\nنفنافه :انت مين ؟\nشويري :انا كنت مارق هون في شي ندهني هون\nيا نفنافه تعي نتشرد بهالحفافي و نضيع و نسعد\nونلعب عالنهر الصافي بهالحفافي يا نفنافه\nنفنافه :قل لي يا قلب احكي لي يا قلب\nبانطر الجرة يا اما  با نطر الحب ؟\nشويري :شو بدك بالجرة اسبقيني عالمفرق\nنفنافه :وبلكي رجع بيي ؟\nشويري :مش رح يرجع هلق\nياعيني اجت الرزقة واحضينا بجرة مليانة\nيا ما احلى السكرة سرقة والليلة  السهرة عمرانة\nنفنافه :شه ؟ وينو ؟ اخد معه الجره و طار\nبيصير ياهو انه الحب يكون غدار\nقالوا لي الحب بيلطي عالدرب\nبيسرق النوم بيسرق القلب ما قالوا لي بيسرق جرار\nالوالد :مازال سرقت الجرة الملياني عرق صافي\nالليلة الليلة بهالسهرة رح جوزك نفنافه\nشويري :دخيلك شو عملت لك ؟\nالوالد :بدك تتجوز على طول\nشويري :وشو رأيك يا نفنافه ؟\nنفنافه :متل ما بيي بيقول\nشويري :اذا بدك تجوزني هالنفنافه الدلوعة\nجوزني دخيلك بس عجل قبل ما اوعى\nنفنافه :عجل قبل ما يوعى\nالوالد :رح عجل قبل ما يوعى\nشويري :وفي نصيحه للاخوان\nبدنا نقولها لمين ما كان\nيللي بدو يتجوز\nيتجوز هوي و سكران","url":"https://fnanen.com/klmat/alaghany/f/fyroz/nfnafh.html?arabic=%D9%86%D9%81%D9%86%D8%A7%D9%81%D9%87"}