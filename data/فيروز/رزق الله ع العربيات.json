{"title":"رزق الله ع العربيات","lyricist":"الأخوين رحباني","composer":"الأخوين رحباني","lyrics":"رزق الله عالعربيات وعا ايام العربيات\nومن بيت جدي لبيت ستي يبقوا يضلوا تلات ساعات\nعربية جدي لونين وكانوا يجروها حصانين\nولما يروحوا عالصيفية يضلوا بالسفرة يومين\nيا مشاوير حلوة كتير يقضوا عمرهن عالطرقات\nولما تكون الدرب طلوع وحيل العربية مقطوع\nجدي يقول لستي نزلي مشّي قدامي عالكوع\nوشد وقشط وغبرة ترش وترجع ستي بلا كلسات\nولم راحوا رحلة بايلول والدنيي شتت على طول\nستي صار فستانها يصفي ونزلوا شوارب جدي نزول\nوشردوا الخيل بهاك الليل وما رجعوا غير صبحيات","url":"https://fnanen.com/klmat/alaghany/f/fyroz/rz8-allh-3-al3rbyat.html?arabic=%D8%B1%D8%B2%D9%82%20%D8%A7%D9%84%D9%84%D9%87%20%D8%B9%20%D8%A7%D9%84%D8%B9%D8%B1%D8%A8%D9%8A%D8%A7%D8%AA"}