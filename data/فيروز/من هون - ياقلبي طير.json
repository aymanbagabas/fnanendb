{"title":"من هون - ياقلبي طير","lyricist":"الأخوين رحباني","date":"1951","lyrics":"ياقلبي طير وغني وياعيني التفتي وسوحي\nقال بده يســــأل عني لكن ايـــاك تـبـوحي\nما ادري شو بدنا نقول له لما بده يحيينا\nيمشي بجيرتنا ياحيرتنا قال بده يحاكينا\nيمشي بجيرتنا ياحيرتنا\nرح يمرق من هون\nمن هون من هون\nيا يا ياي\nشو منقول له شو منقول له لما بده يلاقينا\nشو منقول له شو منقول له لما بيمرق من هون\nقلي بده تشكيلة من هالودره الجورية\nتبقى حلوة وجميلة حتى يحفظها هدية\nياخصور الزنبق لوحي وياطيور الروضه غني\nبده يسمعنا ويقعد معنا وتبقى الدنيا جنة\nبده يسمعنا ويقعد معنا ورح يمرق من هون\nرح يمرق من هون\nمن هون من هون\nيا يا ياي\nشو منقول له شو منقول له لما بده يلاقينا\nشو منقول له شو منقول له لما بيمرق من هون","url":"https://fnanen.com/klmat/alaghany/f/fyroz/mn-hon---ya8lby-6yr.html?arabic=%D9%85%D9%86%20%D9%87%D9%88%D9%86%20-%20%D9%8A%D8%A7%D9%82%D9%84%D8%A8%D9%8A%20%D8%B7%D9%8A%D8%B1"}