{"title":"يا ملكنا","lyricist":"الأخوين رحباني","composer":"الأخوين رحباني","date":"1972","lyrics":"ياملكنا لولا بتنزل... لولا بتنزل ع ممالكنا\nبتنزل و تشوف مملكة الليل.. مملكة السهر\nمملكة الهوى ... مملكة القمر\nكنت بترضى و بتباركنا و بتقول لحرسك يتركنا\nيا ملكنا\nبحكيلك ياملكنا عن السهر\nبنقعد على سطيحة بنغفا عحجر\nما فيها حراس ولا ضجة حرس\nبتحرسها السما واوراق السجر\nمملكة السهر يا ملكنا بتحرسها السما واوراق السجر\nوشو بقل لك ياملكنا عن مملكة الهوى ؟\nاللي بيعلق فيها ما الو دوا\nبتكون حاكم بتصير محكوم بتكون ظالم بتصير مظلوم\nصدقني يا ملكنا صدقني\nبتكون حاكم بتصير محكوم بتكون ظالم بتصير مظلوم\nوالظالم بيرضى و بيرضى المظلوم\nوالحاكم ع بابها يستعطف المحكوم\nاه ما اعجب الهوى و مملكة الهوى\nبتحركنا و بتشبكنا وعلى طول العمر بتملكنا... يا ملكنا","url":"https://fnanen.com/klmat/alaghany/f/fyroz/ya-mlkna.html?arabic=%D9%8A%D8%A7%20%D9%85%D9%84%D9%83%D9%86%D8%A7"}