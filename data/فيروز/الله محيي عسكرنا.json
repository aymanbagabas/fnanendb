{"title":"الله محيي عسكرنا","author":"الأخوين رحباني","composer":"الأخوين رحباني","date":"1974","lyrics":"شو يا عبدو؟\nأيه يا عبدو؟\nوين صار العسكر يا عبدو؟\nبالساحة\nهلق تا وصلوا؟\nأيه هلق بعدهن شي طلوا\nشو أخبارهن؟ كيف أحوالهن؟\nلاقاهن الجبل كله\nصبرنا والله صبرنا وبالنصر القاطع بشرنا\nأيه يا عبدو حكي ياعبدو الله محيي عسكرنا\nكان الليل سنابك خيل ركبنا ع الخيل وطرنا\nأيه يا عبدو حكي ياعبدو الله محيي عسكرنا\nأرض غبار وهني كتار تشاورنا وتدبرنا\nأيه يا عبدو حكي يا عبدو الله محيي عسكرنا\nكنا قلال وبس رجال قلال وع الأعدا كترنا\nوصار السيف يقارع سيف ويسكر مجد ويسكرنا\nحفظنا حدود رفعنا بنود وع الوادي الأرز زكرنا\nوراح نهار وطل نهار بنصره القاطع بشرنا\nصبرنا والله صبرنا وبالنصر القاطع بشرنا\nأيه يا عبدو حكي يا عبدو الله محيي عسكرنا","url":"https://fnanen.com/klmat/alaghany/f/fyroz/allh-m7yy-3skrna.html?arabic=%D8%A7%D9%84%D9%84%D9%87%20%D9%85%D8%AD%D9%8A%D9%8A%20%D8%B9%D8%B3%D9%83%D8%B1%D9%86%D8%A7"}