{"title":"بكوخنا يا بني","author":"ميشال طراد","composer":"الأخوين رحباني","lyrics":"بكوخنا يا بني بهالكوخ الفقير\nو التلج ما خلى و لا عودة حطب\nو الريح عم يصفر فوق منو صفير\nو تخزق بهالليل من جيرة قصب\nوقفوا عشباكك يدقوا العصافير\nبجوانحن يا جوانحن المتشرنين\nجايين يتلطوا عا كتر الزمهارير\nو رفيقك البلبل شو مشتقلك كتير\nمخبيلك بعبو شي ميت سوسني يا بني\nعلى واق لو فيي يا عيني لاطير\nاتفقدك يا رجوتي بعدك زغير\nعمرك و عمر العطر ما كفوا السني\nو شو الدنيي يا بني و شو طعم الدنيي\nما هبجت وجيي إيديك الحرير\nشو الجرس هالحامل بشارة العيد\nشو ألف عيد و ألف أنينة نبيد\nصوتك اليتدحرج بقلبي و عم يضيع\nنازل عن التلة بهالوادي البعيد\nحامل بإيد الصبح و بأيد الربيع\nو من يوم هالغيبي و الله يسامحك\nعم فرفت بهالفل عم قطف ريحان\nعم بستعير من السما أجمل ألوان\nو خرطش عا هالحيطان لنو ملامحك\nو هالقلب عم حفو على اجريين السرير\nعم مرمغو بلعبك بمطارحك بفراشك\nبريحة ريشات جوانحك\nبغبرة حوافر حصانك هالزغيري يا بني","url":"https://fnanen.com/klmat/alaghany/f/fyroz/bko5na-ya-bny.html?arabic=%D8%A8%D9%83%D9%88%D8%AE%D9%86%D8%A7%20%D9%8A%D8%A7%20%D8%A8%D9%86%D9%8A"}