{"title":"شو بيبقى","lyricist":"الأخوين رحباني","composer":"الأخوين رحباني","date":"1972","lyrics":"شو بيبقى من الرواية\nشو بيبقى من الشجر\nشو بيبقى من الشوارع\nشو بيبقى من السهر\nشو بيبقى من الليل من الحب من الحكي\nمن الضحك من البكي\nشو بيبقى شو بيبقى شو بيبقى يا حبيبي\nبيبقى قصص صغيرة عم بتشردها الريح\nشو بيبقى من الملاهي من رصيف القمر\nمن الناس اللي حبوا من اللوعة من الضجر\nشو بيبقى من البحر من الصيف من المضى\nمن الحزن من الرضى\nشو بيبقى شو بيبقى شو بيبقى يا حبيبي\nبيبقى قصص صغيرة عم بتشردها الريح\nمع قصص الريح غرّبني\nع شطوط العمر غرّبني\nواكتبني اكتبني عالورق اكتبني\nعالحزن وعالزهر عالصيف وعالبحر\nعالشجر وعالضجر وعالسفر اكتبني","url":"https://fnanen.com/klmat/alaghany/f/fyroz/sho-byb8a.html?arabic=%D8%B4%D9%88%20%D8%A8%D9%8A%D8%A8%D9%82%D9%89"}