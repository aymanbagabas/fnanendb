{"title":"حنا السكران","author":"الأخوين رحباني","composer":"الياس رحباني","date":"1973","lyrics":"كــان الزمان وكان فى دكانة بالحي\nوبنيات وصبيان نجى نلعب عالمي\nيبقى حنا السكران قاعد خلف الدكان\nيغنى وتحزن بنت الجيران\nاوعي تنسيني\nاوعي تنسيني\nوتذكري حنا السكران\nنـــحنا والعصافير كنا بــــــالحي ندور\nصوب الدكانة نطير حاملين غمار زهور\nويبقى حنا السكران ملهي وعلى الحيطان\nعم بيصور بنت الجيران\nحلوة بنت الجيران راحت بليلة عيد\nوانـــهدت الدكان واتعمر بيت جديد\nوبعده حنا السكران على حيطان النسيان\nعم بيصور بنت الجيران","url":"https://fnanen.com/klmat/alaghany/f/fyroz/7na-alskran.html?arabic=%D8%AD%D9%86%D8%A7%20%D8%A7%D9%84%D8%B3%D9%83%D8%B1%D8%A7%D9%86"}