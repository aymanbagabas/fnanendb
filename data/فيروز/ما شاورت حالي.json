{"title":"ما شاورت حالي","author":"زياد الرحباني","composer":"زياد الرحباني","date":"2010","lyrics":"حبّيت ما حبّيت ما شاورت حالي\nبيدقّ باب البيت ميّة مرّة قبالي\nو بحسّ إنّي بروح أو ما بروح عدت بقيت\nرايحة جايي بالبيت طاوشني خلخالي\nمنحوس مش منحوس اللّي حظّو متلي\nمش يعني اللّي تجوّز بكّير أكلة\nبتتمّ ما بتتمّ منّو همّ كلّ الهمّ\nإنّو يخفّ عنّي النّقّ معهن نقّ أو أهلي\nيا ضيعانو ... يا ضيعانو يا ضيعانو\nشو كان منيح ... شو كان منيح بزمانو\nلَ شو تقنعني بغرامك فيّي\nما الكذب متل الشّمس بتشوفو من الفيّ\nكذّاب مش كذّاب ردّ الباب هلّق بس\nإخفِ الحسّ ليك النّاس كيف جمّعت عليّ\nقلتلّي القناعة هي كنز ما بيفنى\nو قنعنا بكّير و قدّ ما قنعنا تلفنا\nما عرفنا إن كان بتفنى ما بتفنى\nيبقى إن مرّة فضيت شرّفنا و عرّفنا\nيا ضيعانو ... يا ضيعانو يا ضيعانو\nشو كان منيح ... عَ علّاتو بزمانو\nمفروض إنتَ تكون كلّ الوقت حدّي\nمخوّفني بطريق ما شكلها بتودّي\nو الكلّ معهن علم إنّو إنت كيف ما كنت\nرغم القهر رغم الدّهر رغم المهر ما بدّي\nيا ضيعانو ... يا ضيعانو يا ضيعانو\nشو كان منيح ... شو كان منيح بزمانو","url":"https://fnanen.com/klmat/alaghany/f/fyroz/ma-shaort-7aly.html?arabic=%D9%85%D8%A7%20%D8%B4%D8%A7%D9%88%D8%B1%D8%AA%20%D8%AD%D8%A7%D9%84%D9%8A"}