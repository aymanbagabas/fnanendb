{"title":"هالسياره مش عم تمشي","lyricist":"الأخوين رحباني","composer":"الأخوين رحباني","date":"1975","lyrics":"اسمك شغلك ضيعتك\nانا اسمي زيون\nعندي بالمدينة محل بيع صحون\nوستي من ضيعة كحلون\nالله معك ع كحلون\nهالسيارة مش عم تمشي\nبدنا حدا يدفشها دفشة\nيحكو عن ورشة تصليح\nوما عرفنا وين هي الورشة\nمبارح شفناهن رايحين\nعلى قمر العشاق طالعين\nو نحنا بمطرحنا واقفين\nوالسيارة مش عم تمشي\nيغيب نهار يطل نهار\nوالناطر ناطر على نار\nبيجي مختار بيروح مختار\nوالسيارة مش عم تمشي\nويا أهل ميس الريم ضلوا اتذكروني\nكلما حبو اثنين تبقوا اتذكروني\nلا تنسوا زيون لا تنسوا زيون\nاللي ستها من كحلون\nمطرح اللي بيبكي وبيحفر الحسون\nاسمه على خيال الحور\nبكحلون","url":"https://fnanen.com/klmat/alaghany/f/fyroz/halsyarh-msh-3m-tmshy.html?arabic=%D9%87%D8%A7%D9%84%D8%B3%D9%8A%D8%A7%D8%B1%D9%87%20%D9%85%D8%B4%20%D8%B9%D9%85%20%D8%AA%D9%85%D8%B4%D9%8A"}