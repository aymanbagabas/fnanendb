{"title":"امي نامت ع بكير","author":"الأخوين رحباني","composer":"الأخوين رحباني","date":"1964","lyrics":"إمــــــي نامت ع بكير     وسكر بيي البوابــة\nوأنا هربت من الشباك     وجيت لعيد العزابة\nشباكـــي بعدو مفتوح       والبردايـــة عم بتلوح\nان عرفو بغيابي أهلي      يا دلي وين بدي روح\nوين بدي روح يا دلي      ان عرفو أهلي بغيابي\nيا ورد العايق بالطول      بتضل بحالك مشغول\nشوكك بتيابي علــــق      هلق لإمي شـــو بقول\nشو بقول لإمي هلــق      علـــــق شوكك بتيابي\nشباب: شو بروحو البنيّات يعملوا بعيد العزابي\nصبايا: بروحو يلموا حكايات ويشوفو حظُّن بالغابة\nالمجموعة: بعيد العزابي بيجتمعوا\nالعشاق وبتقلن الغابة كل تنين رفاق\nريما: والحبايب يتلاقوا بالحبايب\nوالعزابي ما بعودوا عزابي\nالمجموعة: يا قفاص المحبة رح بتصير بيوت\nتشعشع المحبة ع بوابك وتفوت\nريما: يا شباب الي جايين تَ تلاقوا الصبايا إصحى\nتكونوا كزابين وفي شي بالخبايا\nجايين نواطير التلج الي بيقروا الخفايا جايين\nنواطير التلج تّ يضووا النوايا\nوالي مزغزغ النية وعم يضحك ع صبية\nبياخدوه نواطير التلج ع جبل ببرية\nوبيحبسوه بعلية ما فيها غير عتمة وتلج\nشباب:  ناطرين النواطير حتى يفوتوا ع القلوب\nيشوفوها كيف عم بتدوب بحب\nالصبايا وتطير\nالمجموعة: ع القلوب المتل التلج تعوا يا نواطير التلج\nصبايا: يا نواطير التلج يا نواطير البرد\nوالشتي والهوى يا ترى ع التلج شو قصص\nالحب والحكي والهوا\nريما: يا نواطير التلج يا نواطير البرد والشتي\nوالهوى يا ترى ع التلج شو قصص\nالحب والحكي والهوا\nالمجموعة: سأليهن يا ريما حاكيهن يا ريما\nت نعرف سوى يا ترى ع التلج شو قصص\nالحب والحكي والهوا\nريما: بيقولوا النواطير سمعوا\nهالخبرية البتضلا هيي هيي\nالمجموعة: شو قالوا النواطير\nريما: بتقول الخبرية هو وهي من أول العمر\nلآخر العمر بتتخبى بيلحقها بتزعل\nبيراضيها بتوقف بيسبقها بيرجع يلاقيها\nمن أول العمر لآخر العمر\nهو وهيي وخلصت الخبرية\nالمجموعة: هو وهيي وخلصت الخبرية\nريما: هو وهيي وخلصت الخبرية\nالمجموعة: هو وهيي وخلصت الخبرية\nريما: بكرا حلوة كتير الخطبة بس الجازة\nبتبقى صعبة ولو بتشوفو بعد الجازة\nأيام التعب والغربة\nالمجموعة: عارفين ورح نتجوز\nريما: بس الجازة ولاد وهم\nالمجموعة: عارفين ورح نتجوز\nريما: فيها شغل وزق اْغراض\nالمجموعة: عارفين ورح نتجوز\nعارفين بدنا نتعب عارفين رح نتعزب لكن بدنا نتجوز\nحتى نصير نزق اْغراض ونتقاتل مع النسوان\nونلم علينا الجيران ونولع سيجارة\nبضهر السيجارة ونقعد على الباب نقول\nيا ريت ما تجوزنا يا ريت ما تجوزنا\nيا ريت ما تجوزنا يا ريت ما تجوزنا","url":"https://fnanen.com/klmat/alaghany/f/fyroz/amy-namt-3-bkyr.html?arabic=%D8%A7%D9%85%D9%8A%20%D9%86%D8%A7%D9%85%D8%AA%20%D8%B9%20%D8%A8%D9%83%D9%8A%D8%B1"}