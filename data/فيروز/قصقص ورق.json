{"title":"قصقص ورق","author":"الأخوين رحباني","composer":"الأخوين رحباني","date":"1972","lyrics":"الكورس\nقصقص ورق ساويهن ناس\nقصقص ورق على اسم الناس\nسميهن باساميهن ونحاكيهن ويصيروا ناس\nهدى ناطورة\nأنا اكتبني ورقة على اسم البكي\nلونها بالفرقة بهموم الحكي\nوبكيني وهنيني وخبيني عن قصص الناس\nإيلي شويري\nأنا اكتبني ورقة على اسم الفرح\nيا غنية زرقا وشباك انفتح\nولوحنا ويمرجحنا ويشلحنا عبواب الناس\nفيروز\nكانت عهاك العريشة تتكي\nوتحكي حكي العشاق ويطول الحكي\nولما عصافير المواسم يهجروا\nيهب الهوى ويعن ع بالها البكي\nنصري:\nكانت هاك الحلوة بعمر الولدنة\nتبقى بعقد الياسمين مزينة\nتقول له احكيلي عالمحبة والهوى\nتا الحقك عاخر شطوط الدني\nنصري:\nاوووف اووف\nراحوا اللي حبوا وراحوا\nوالعاشق لم جناحه\nدخلك وين دموع العين بهالعينين بيرتاحوا\nفيروز\nحاكيني وخليني بعيد\nوحاجة تغزل لي مواعيد\nويا خوفي للشوق يزيد\nوهالقلب تجن رياحه\nنصري:\nيا حلوة لا تخافي كتير\nتشردنا بهيك مشاوير\nكبرتي وحبيتي بكير\nوخدك لوح تفاحه\nفيروز\nاووووف\nويلي من حال العشاق\nبتحسب خاطرهن راق\nوبيضلوا عتوبة وخناق\nوكل من واقف ع سلاحه\nنصري\nاووووف\nميلي بخصرك ميلي لاموا اللوام\nوما زال انتي مقابيلي كيف بقدر نام\nتبقي مرقي لك مرقة والتفتي لفوق\nواكتبي لي شي ورقة يا ست الذوق\nوحاكيني ولنه سرقة وطفي هالشوق\nهدتني سنين الفرقة وهربوا الأيام\nفيروز:\nدخلك لا تطل قبالي خليني روق\nولا تفوقني ع حالي ما بدي فوق\nويا شعر الحلو الغالي وقد الممشوق\nاللي حالتها هالحالة ليش بتنلام\nنصري\nيا سعد الناس ال سعدوا بملقى المحبوب\nوالولف الناطر وعده يشقى ويدوب\nوقالوا لي توب وبعد ومش قادر توب\nصدقوني؟ جمعة وبعده الخير القدام\nفيروز:\nحبك خاتم ياقوت بقلبي برن\nوسنين العمر تفوت وهالعمر يجن\nوما زال الليل سكوت وبعدك بتحن\nان ما اسهرنا ببيروت بنسهر بالشام","url":"https://fnanen.com/klmat/alaghany/f/fyroz/8989-or8.html?arabic=%D9%82%D8%B5%D9%82%D8%B5%20%D9%88%D8%B1%D9%82"}