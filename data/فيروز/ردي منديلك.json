{"title":"ردي منديلك","lyricist":"الأخوين رحباني","composer":"الأخوين رحباني","lyrics":"لما لمحتو طل صرت ملبكي\nو عرفت قصدو و قلت بدو يشتكي\nفتشت عا كلمة تإفتحلو حديث\nوقفت و وقف و تنينا نسينا الحكي\nو من يومها عم نلتقي و نقعد سوى\nمدري الصدف بتسوقنا مدري الهوى\nحلو بقى يفهم رح يهب الهوى\nضيعان ما بيخبروا انك ذكي\nردي منديلك ردي بيضا و الشمس حدي\nبكرا بيجيي محبوبك و بيلاقيكي مسودي\nردي ردي الشمسية خليها ترف عليي\nلما عيونك بتفيي وراق الزنبق بتندي\nفي لنا يا حب خيمة عالجبل\nناطرة تانزورها بليلة غزل\nراكعة الغيمات عند بوابها\nو تاركة النجمات عسطحا قبل\nفي لنا يا حب خيمة في لنا\nو مزهرية و ورد أبيض عندنا\nو وحدنا بهالجرد عحدود السما\nنحنا و انت و باقة غناني هنا\nيا حلوي اللي بيتك فوق\nصوبك عم ياخدني الشوق\nعم حاكيك بلطف و زوق\nبحياتك لا تحتدي","url":"https://fnanen.com/klmat/alaghany/f/fyroz/rdy-mndylk.html?arabic=%D8%B1%D8%AF%D9%8A%20%D9%85%D9%86%D8%AF%D9%8A%D9%84%D9%83"}