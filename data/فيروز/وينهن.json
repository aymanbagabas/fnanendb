{"title":"وينهن","author":"الأخوين رحباني","composer":"الأخوين رحباني","date":"1972","lyrics":"وينهن ... وينهن؟\nوين اصواتهن وين وجوهن .. وينهن\nصار في وادي بيني وبينهن ..وينهن\nركبوا عربيات الوقت وهربوا بالنســـيان\nوتركوا ضحكات اولادهن منسية عالحيطان\nتركوا لي المفاتيح\nتركوا صوت الريح\nوراحوا ما تركوا عنوانهن\nعشاق الطرقات إفترقوا لا حكي لا مواعيد\nأنا وحدي صوت الشوارع أنا طير القرميد\nهربت بهالليل\nمن مرابطها الخيل\nوأنا قنديل الحزن الوحيد","url":"https://fnanen.com/klmat/alaghany/f/fyroz/oynhn.html?arabic=%D9%88%D9%8A%D9%86%D9%87%D9%86"}