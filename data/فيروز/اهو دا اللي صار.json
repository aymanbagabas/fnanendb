{"title":"اهو دا اللي صار","author":"بديع خيري","composer":"سيد درويش","lyrics":"أهو دا اللي صار و أدي اللي كان\nمالكش حق\nمالكش حق تلوم عليا\n\nتلوم عليا ازاي يا سيدنا\nو خير بلادنا ماهوش في ادنا\nقولي عن أشيا تفدنا\nو بعدها بقى لوم عليا\n\nمصر يا أم العجايب\nشعبك أصيل و الخصم عايب\nخلي بالك م الحبايب\nدول أنصار القضية\n\nبدال ما يشمت فينا حاسد\nإيدك في إيدي نقوم نجاهد\nاحنا نبقى الكل واحد\nوالأيادي تكون قويه","url":"https://fnanen.com/klmat/alaghany/f/fyroz/aho-da-ally-9ar.html?arabic=%D8%A7%D9%87%D9%88%20%D8%AF%D8%A7%20%D8%A7%D9%84%D9%84%D9%8A%20%D8%B5%D8%A7%D8%B1"}