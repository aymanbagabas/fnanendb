{"title":"لما ع الباب","author":"جوزيف حرب","composer":"فيلمون وهبه","lyrics":"لما عالباب يا حبيبي منتودع\nبيكون الضو بعدو شي عم يطلع\nبوقف طلع فيك و ما بقدر أحكيك\nوبخاف تودعني و تفل و ما ترجع\n\nبسكر بابي شوفك ماشي عالطريق\nفكر أنزل أركض خلفك عالطريق\nو تشتي عليي ما تشوفك عينيي\nو أنا أركض وراك أمدلك أيديي\nو أندهلك أنطرني حبيبي و ما تسمع\n\nما رح ترجع بعرف أنن غيروك\nيا حبيبي و عذبوني و عذبوك\nسهروا عينينا و فرقوا أيدينا\nو صرنا كتير نخاف اذا نحنا تلاقينا\nما بنتلاقى الا وقت اللي منتودع","url":"https://fnanen.com/klmat/alaghany/f/fyroz/lma-3-albab.html?arabic=%D9%84%D9%85%D8%A7%20%D8%B9%20%D8%A7%D9%84%D8%A8%D8%A7%D8%A8"}