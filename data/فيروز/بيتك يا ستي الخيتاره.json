{"title":"بيتك يا ستي الخيتاره","lyricist":"الأخوين رحباني","composer":"الأخوين رحباني","date":"1963","lyrics":"بيتك يا ستي الختيارة بيذكرني ببيت ستي\nتبقى ترندحلي اشعارها و الدنيي عم بتشتي\nيوك (*) و فرشات و ديوان عتق الباب و هالحيطان\nدارك مثل دارها يا ستي الختيارة\nتبقى تقعدني و تحكيلي حكايات الجن الحلوة\nوزبيب و جوز تخبيلي و اعملا ركوة قهوة\nستي اليوم بعيدة و بشوحلا بايدي\nمشتاقة لاخبارها يا ستي الختيارة\nيمكن عم تسقي جنينتها عتلال الشمس وتحكي\nلصبية غيري حكايتها و عم تذكرني وتبكي\nولمن حاكيتيني بكيت و ذكرتيني\nبستي و الدوارة يا ستي الختيارة","url":"https://fnanen.com/klmat/alaghany/f/fyroz/bytk-ya-sty-al5ytarh.html?arabic=%D8%A8%D9%8A%D8%AA%D9%83%20%D9%8A%D8%A7%20%D8%B3%D8%AA%D9%8A%20%D8%A7%D9%84%D8%AE%D9%8A%D8%AA%D8%A7%D8%B1%D9%87"}