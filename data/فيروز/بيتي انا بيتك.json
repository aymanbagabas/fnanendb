{"title":"بيتي انا بيتك","lyricist":"الأخوين رحباني","composer":"الأخوين رحباني","date":"1972","lyrics":"بيتي أنا بيتك وما الي حدا\nمن كتر ماناديتك وسع المدى\nنطرتك ع بابي وع كل البواب\nكتبتلك عذابي ع شمس الغياب\nلاتهملني لاتنساني\nماالي غيرك لاتنساني\nبلدي صارت منفى طرقاتي غطاها الشوك والاعشاب البرية\nابعتلي بهاالليل من عندك حدا يطل عليي\nلاتهملني لاتنساني\nياشمس المساكين\nمن أرض الخوف منندهلك\nياشمس المساكين\nمن أيام المظلومين\nمن لفتات الموعودين\nعم اندهلك خلي يضوي\nصوتك عليي\nوأنا عالوعد وقلبي طاير\nصوبك غنية\nأنا زهرة من زهورك باركني ساعدني\nبالدمع بتزرعني بالفرح بتحصدني\nعدلك فاض عليي كرمك ضواني\nاذا كلن نسيوني وحدك مابتنساني\nناديتك من حزني\nعرفت انك معي\nوسعي يا مطارح ويا أرض اركعي","url":"https://fnanen.com/klmat/alaghany/f/fyroz/byty-ana-bytk.html?arabic=%D8%A8%D9%8A%D8%AA%D9%8A%20%D8%A7%D9%86%D8%A7%20%D8%A8%D9%8A%D8%AA%D9%83"}