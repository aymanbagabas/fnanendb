{"title":"ليل واوضه منسيه","lyricist":"الأخوين رحباني","composer":"الياس رحباني","date":"1997","lyrics":"ليل وأوضة منسية وسلم داير من دار\nعليت فينا العلية ودارت بالسهرة الدار\nوالعلية مشتاقة عا حب وهم جديد\nفيها طاقة والطاقة مفتوحة للتنهيد\nواضوية البيوت تنوس فانوس يسهر فانوس\nوانت بقلبي محروس بزهر الحرقة والنار\nيا ريت الدنيي بتزغر وبتوقف الأيام\nهالأوضة وحدا بتسهر وبيوت الأرض تنام\nتحت قناديل الياسمين انت وانا مخبايين\nنحكي قصص حلوين\nولا مين يدرى شو صار\nيا أوضة زغيرة زغيرة  فيها الحب تلاقيت\nأوسع من دنية كبيرة وأغلى من ميت بيت\nتعبانة وبدي حاكيك حاكيني الله يخليك\nنقلني عا شبابيك الليل وعسطوح الدار","url":"https://fnanen.com/klmat/alaghany/f/fyroz/lyl-oaodhh-mnsyh.html?arabic=%D9%84%D9%8A%D9%84%20%D9%88%D8%A7%D9%88%D8%B6%D9%87%20%D9%85%D9%86%D8%B3%D9%8A%D9%87"}