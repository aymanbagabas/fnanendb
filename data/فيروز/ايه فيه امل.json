{"title":"ايه فيه امل","author":"زياد الرحباني","composer":"زياد الرحباني","date":"2010","lyrics":"رغم الزّهر اللّي متلّي الحقول\nشو ما تحكي و تشرحلي و تقول\nحبيبي ... حبيبي ... تَ نرجع لأ مش معقول\nعندي سنونو و في عندي قرميد\nبعرف شو يعني إذا إنتَ بعيد\nبس حبيبي ... إحساسي ما عاد يرجعلي من جديد\nفي أمل ... إيه في أمل\nأوقات بيطلع من ملل\nو أوقات بيرجع من شي حنين\nلحظة تَ يخفّف زعل\nو بيذكّرني فيك لون شبابيك\nبس ما بينسّيني شو حصل\nفي قدّامي مكاتيب من سنين\nزهقة ورد و منتور و ياسمين\nحبيبي ... حبيبي ... ما عاد يلمسني الحنين\nفي ماضي منيح بس مضى\nصفّى بالرّيح بالفضاء\nو بيضلّ تذكار عَ المشهد صار\nفي خبز في ملح و في رضا\nيوميّة ليل و بعدو نهار\nعمري قدّامي عم ينقضى\nشوف القمح اللّي بيطلع بالسّهول\nشوف المي اللّي بتنزل عَ طول\nحبيبي ... إحساسي هالقدّ معقول يزول\nشو بتخبّر أصحاب و زوّار\nعنّي إنّي محدودة و بغار\nبس حبيبي ... كرمالي تنيناتنا منعرف شو صار","url":"https://fnanen.com/klmat/alaghany/f/fyroz/ayh-fyh-aml.html?arabic=%D8%A7%D9%8A%D9%87%20%D9%81%D9%8A%D9%87%20%D8%A7%D9%85%D9%84"}