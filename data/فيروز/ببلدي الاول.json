{"title":"ببلدي الاول","lyricist":"الأخوين رحباني","composer":"الأخوين رحباني","date":"1972","lyrics":"ببلدي الأول\nرحبوا في .. وقالوا كتير    اشتاقواعلي\nببلدي الأول\nحوم الحمام صار علي يفي وعمل لي شمسية\nلوحوا بإيديهن سألوني إذا فايقة عليهن سألوني\nسكبوا الورد وسقيوني ببلدي الأول آه ببلدي\n---\nببلدي الأول .. رجعت بنت صغيرة\nأركض ع الطرقات واشوف السما كبيرة\nببلدي الأول رجعت الإيام\nورجعت مشاويري من جيرة لجيرة\nلوحوا بإيديهن سألوني إذا فايقة عليهن سألوني\nسكبوا الورد وسقيوني ببلدي الأول آه ببلدي\n---\nوصوتك ندهني حملت حالي وجيت\nقاللي اتركي أهلك حملت حالي وجيت\nأنا عندي وطنين هواهن بكاني\nوطني الأول كبرني ورباني\nوعـــــيونك حــبيبي يــــــا حبيبي\nعيونك يا حبيبي وطني التاني\nلوحوا بإيديهن سألوني إذا فايقة عليهن سألوني\nسكبوا الورد وسقيوني ببلدي الأول آه ببلدي\n---\nرجعت الملكة سعد الملك\nضحكت المملكة  وضحك الملك\nعصفورين عا غصن التقوا\nعاغصن الزواج عالحب التقوا\nالملك والملكة بنتركهم يتبادلوا\nكلام المحبة للملك والملكة","url":"https://fnanen.com/klmat/alaghany/f/fyroz/bbldy-alaol.html?arabic=%D8%A8%D8%A8%D9%84%D8%AF%D9%8A%20%D8%A7%D9%84%D8%A7%D9%88%D9%84"}