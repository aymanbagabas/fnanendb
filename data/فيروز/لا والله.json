{"title":"لا والله","lyricist":"زياد رحباني","composer":"زياد رحباني","date":"2001","lyrics":"كلمة كلمة يا حبيبي تا افهم عليك\nأو دوّر على غيري بتفهم اذا رح تبقى هيك\nيكون بيحكي بسرعة قدك ما يسمع عليك\nبتشارع ضيعة يا حبيبي وما بتقدر عليك\nبدك دولة أو شي أمة أو أكبر من هـــيك\nيمكن كوكب أو شي أكبر تا يستوعب ليك\nولك بس هوه هيه .. وين بعلمي العقل كبير\nمش سم و هم وغم و ذم وقدح وتشهير\nبتحكي فوقي بحكي فوقك, شو رح نستفيد؟\nصدقني يوماً عن يوماٍ حكيك عم بزيد!\nبتقول لي بتضلي تعيدي و أنت يلي عم تعيد!\nومأكد دايماً من كل شي وما في شي أكيد!\nمبشرني بأسعد مستقبل, اي منا لو السعيد؟\nهوه عشر عصافير عالشجرة وما في واحد باليد!\nولك بس هوه هيه .. وين بعلمي العقل كبير\nمش سم و هم وغم وذم وقدح وتشهير\nيا ريت بتعمل شي علناً كله عالسكيت!\nحاجي تنفخ دخنة بوجي و لو بتدخن  light\nكيف طل الورد بشباكي مع أنو ما دقيت؟\nيا ريت إنت و أنا بالبيت .. بس كل واحد ببيت\nفعلاً حلوة هالغنية بس جداً سمّيت!\nولك بس هوه هيه .. وين بعلمي العقل كبير\nمش سم و هم و غم و ذم و قدح و تشـــهير\nحجرة حجرة يا حبيبي منقدر نبني بيت!\nزرت الشارقة و قطر و مسقط, جدة و الكويت!\nو رجعت منفض ولا قرش مجمع ولا خبّيت!\nكرسي كرسي يا حبيبي منالحيط للحيط!\nعازم كل الضيعة يا قلبي و ما بيساع البيت!\nاذا ناوي بهالشكل تأسس رجعني عالبيت!\nولك بس هوه هيه .. وين بعلمي العقل كبير\nمش سم و هم وغم وذم وقدح وتشهير\nهي كلمة يا ريت .. عمرها ما عمرت بيت!!","url":"https://fnanen.com/klmat/alaghany/f/fyroz/la-oallh.html?arabic=%D9%84%D8%A7%20%D9%88%D8%A7%D9%84%D9%84%D9%87"}