{"title":"شادي","lyricist":"الأخوين رحباني","composer":"الأخوين رحباني","date":"1970","lyrics":"من زمان أنا وصغيرة\nكان في صبي يجي من الحراش\nألعب أنا وياه\nكان اسمه شادي\nأنا وشادي غنينا سوى\nلعبنا على الثلج\nركضنا بالهوا\nكتبنا على الأحجار قصص صغار\nولوحنا الهوا\nويوم من الأيام ولعت الدني\nناس ضد ناس علقوا بهالدني\nوصار القتال يقرب على التلال\nوالدني دني\nوعلقت على اطراف الوادي\nشادي ركض يتفرج\nخفت وصرت انده له\nوينك رايح يا شادي\nانده له وما يسمعني\nويبعد يبعد بالوادي\nومن يومتها ما عدت شفته\nضاع شادي\nوالثلج اجا وراح الثلج\nعشرين مرة اجا وراح الثلج\nوانا صرت اكبر وشادي بعده صغير\nعم يلعب عالثلج","url":"https://fnanen.com/klmat/alaghany/f/fyroz/shady.html?arabic=%D8%B4%D8%A7%D8%AF%D9%8A"}