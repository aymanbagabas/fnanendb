{"title":"وحدهن بيبقو","author":"طلال حيدر","composer":"زياد رحباني","lyrics":"وحدهن بيبقو متل زهر البيلسان\nوحدهن بيقطفو وراق الزمان\nبيسكرو الغابي بيضلهن\nمتل الشتي يدقوا على بوابي على بوابي\nيا زمان يا عشب داشر فوق هالحيطان\nضويت ورد الليل عكتابي\nبرج الحمام مسور وعالي\nهج الحمام بقيت لحالي لحالي\nيا ناطرين التلج ما عاد بدكن ترجعوا\nصرخ عليهن بالشتي يا ديب بلكي بيسمعوا\nوحدن بيبقو متل هالغيم العتيق\nوحدهن وجوهن وعتم الطريق\nعم يقطعوا الغابي\nو بإيدهن متل الشتي يدقوا البكي وهني على بوابي\nيا زمان من عمر فيي العشب عالحيطان\nمن قبل ما صار الشجر عالي\nضوي قناديل وأنطر صحابي\nمرقوا فلوا بقيت عبابي لحالي\nيا رايحين و التلج ما عاد بدكن ترجعوا\nصرخ عليهن بالشتي يا ديب بلكي بيسمعوا","url":"https://fnanen.com/klmat/alaghany/f/fyroz/o7dhn-byb8o.html?arabic=%D9%88%D8%AD%D8%AF%D9%87%D9%86%20%D8%A8%D9%8A%D8%A8%D9%82%D9%88"}