{"title":"وفد وفد","author":"الأخوين رحباني","composer":"الأخوين رحباني","date":"1970","lyrics":"الشاويش : وفد وفد جايي وفد\nحاجز تنبيش و تفتيش\nهيفا : وفد وفد جايي وفد جبنة لبنة سندويش\nالشاويش : وفد وفد جايي وفد فرودة مصادرة و تكميش\nهيفا : وفد وفد جايي وفد بيع ودفع و بخاشيش\nالشاويش : انتبهوا\nهيفا : انتبهي\nالشاويش : فتشوا نبشوا وقفوا حاجز متل النار\nبلكي حدا مخبي سلاح بالجاكيتة بالزنار\nالمهربين : واللي سلاحه ظاهر يا جناب الشاويش\nالشاويش : اللي سلاحه ظاهر ما بده تفتيش\nوفد وفد جايي وفد تلات عسكرية وشاويش\nهيفا : وفد وفد جايي وفد بندبر لهن مناقيش\nالمظاهرة : ياه ياه ياه ياه ياه يعيش\nيعيش يا يا ياه يعيش زعيمنا\nياه يعيش\nوحبيبنا\nياه يعيش\nوالوزرا والنواب وجماعة الانقلاب والدورية والشاويش\nويعيش يا و ياه ياعيش\nالشاويش : وقفوا شوية في تنبيش\nالمظاهرة : وباه ياه ياه ياه وياه يعيش\nالشاويش : في تنبيش وفي تفتيش\nالمظاهرة : ويعيش يايا ياه ياعيش\nالشاويش : وقفوا شوية روقوا شوية افهموا عليي في تفتيش\nاحد المتظاهرين ( ايلي شويري ) : على شو يا افندي ؟\nالشاويش : على شو ؟ عالسلاح\nالمتظاهر : قطعت لي قلبي افتكرنا غير شي\nالشاويش : ليش معكن غير شي ؟\nالمتظاهر : ابدا وحياتك شوية فرودة وشوية رشاشات\nنخنا مش جايين نحارب عم بنأيد الحكومة\nهيفا : يا عبود افندي اذا الحكومة ما حدا غريب\nانت ضد الحكومة ؟\nالشاويش : انا ؟ ابداً غير الحكومه مافيش\nيعيش يايا و ياه يعيش\nهيفا : أرضك غنية عافى الله\nو بيوتك رضية من الله\nو ع جبالك العز راية علية","url":"https://fnanen.com/klmat/alaghany/f/fyroz/ofd-ofd.html?arabic=%D9%88%D9%81%D8%AF%20%D9%88%D9%81%D8%AF"}