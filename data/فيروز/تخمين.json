{"title":"تخمين","author":"ميشال طراد","composer":"الأخوين رحباني","date":"1973","lyrics":"تخمين راحت حلوة الحلوين\nوما ضل في غير الحبق\nتخمين هالـــــقلب انطبق\nوماعاد يرجعلي بعد تخمين\nوغاب القمر من فوق بيتون غاب\nوما عاد رح بيطلّ\nواســــود لون الفلّ\nوالزنبقة البيضا ال حد الباب\nبآخر هاك البستان في ممرق\nبيجيب عا بالي البكي\nمطرح ما كانت ترتكي\nمفرخ على جفافه العشب أزرق\nوطالع عريشة  معششة فيها الطيور\nمطرح ما هرت دمعتها\nوبعدهن بيحكو حكايتها\nهونيك كم بنفسجة خلف الصخور","url":"https://fnanen.com/klmat/alaghany/f/fyroz/t5myn.html?arabic=%D8%AA%D8%AE%D9%85%D9%8A%D9%86"}