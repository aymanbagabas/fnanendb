{"title":"لوح منديلك","author":"منصور رحباني","composer":"فلكلور","date":"1998","lyrics":"وطليت ع بعلبك بعد عشرين سنة\nاسأل اذا شافك حدا تيدلني\nلاتقول منك هون بعده عالدراج خيالك\nوبعدك طايرة فيك الدني\nلوّح منديلك لوّح  لوّح مشتاق\nوتفاح خدودك لوّح  صار بدّه دواق\nالحلواية عم تدلل يا قلبي دوب\nنصحتك توب من الاول ماكنت تتوب\nكرمالي قوم تسهل والدنيا غروب\nبلكي عالهجر تحول خاطرها وراق\nبالجيرة كنتي صغيرة وفي جار صغير\nصغيرة و في قصة كبيرة ربيت بكير\nرجعني لهاك الجيرة ياعمر كبير\nورجع ايام الغيرة ونار العشاق\nبيتك عالعين الفوقة بيتك موصوف\nوغيمات السهل الزرقا عابوابه ضيوف\nوسطيحات اللي فوقها معجوقة رفوف\nحساسين بترحل جوقة  بتطل جواق\nلما ع بعلبك جينا جينا والخيل\nالخيل البيضا تحيينا من ميل لميل\nصرنا شراع بلا مينا تايه بالليل\nينده فينا ماضينا ايام عتاق","url":"https://fnanen.com/klmat/alaghany/f/fyroz/lo7-mndylk.html?arabic=%D9%84%D9%88%D8%AD%20%D9%85%D9%86%D8%AF%D9%8A%D9%84%D9%83"}