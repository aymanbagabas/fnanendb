{"title":"قال قايل","lyricist":"زياد الرحباني","composer":"زياد الرحباني","date":"2010","lyrics":"قال قايل عن حبي و حبك مش حلو\nاتذكرلي بحياتك هالحب قديه إله\nاذا كان حلو و صفّى مش حلو\nالك مني و عليي عيده من أوله\n\nقال قايل اشيا بشعة\nمعليش معليش\nاخبارك مش عم بتطمني\nمعليش معليش\nايامك قدامك\nالله يخلي ايامك\nانت مابيطلع منك إلا كلشي حلو\nقال قايل عن حبي و حبك مش حلو\nاتذكرلي بحياتك هالحب قديه إله\nاذا كان حلو و صفّى مش حلو\nالك مني و عليي عيده من أوله\n\nأخبارك يعني كلها منيحة\nمعليش معليش\nالحمد لله يومية في فضيحة\nمعليش معليش\nيعني ماشي حالك\nو اذا عم بخطر على بالك\nماتكسر فيي حتى امورك يتسهلوا\n\nقال قايل عن حبي و حبك مش حلو\nاتذكرلي بحياتك هالحب قديه إله\nاذا كان حلو و صفّى مش حلو\nالك مني و عليي عيده من أوله\n\nمش قادر تلغي الماضي كله\nمعليش معليش\nو الحاضر مش حاضر محله\nمعليش معليش\nشو بيصير لو تنوي\nترميلك كلمة حلوة\nكل اللي حملته منك برجع بتحمله\nقال قايل عن حبي و حبك مش حلو\nاتذكرلي بحياتك هالحب قديه إله\nاذا كان حلو و صفّى مش حلو\nالك مني و عليي عيده من أوله","url":"https://fnanen.com/klmat/alaghany/f/fyroz/8al-8ayl.html?arabic=%D9%82%D8%A7%D9%84%20%D9%82%D8%A7%D9%8A%D9%84"}