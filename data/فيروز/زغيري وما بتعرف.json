{"title":"زغيري وما بتعرف","author":"الأخوين رحباني","composer":"الأخوين رحباني","date":"1977","lyrics":"زغيري وما بتعرف بحرب الكبار\nكانت عم تلعب أخدها النسر وطار\nبحرب الكبار شو ذنب الطفولة؟\nبحرب الكبار شو ذنب الضحكات الخجولة؟\nقولي لي\nيازغيرة وين رحت  يا لفتة نحيلة\nيا دمعة بخيلة  قولي لي\nروما يا وحش الحضارة اللي ما بيشبع\nروما يا جبان وع الصحرا بيتطلع\nبترا مش راح تركع\nانتو الحرب العدد القوة\nنهر العســــكر نبع الخيل\nنحنا الحق ودمع الناس وأمل الناس\nوالحرية و غناني الاجيال\nوضحكات الاطفال","url":"https://fnanen.com/klmat/alaghany/f/fyroz/zghyry-oma-bt3rf.html?arabic=%D8%B2%D8%BA%D9%8A%D8%B1%D9%8A%20%D9%88%D9%85%D8%A7%20%D8%A8%D8%AA%D8%B9%D8%B1%D9%81"}