{"title":"سكرو الشوارع","author":"الأخوين رحباني","composer":"الأخوين رحباني","date":"1979","lyrics":"سكرو الشوارع عتمو الشارات\nزرعو المدافع هجرو الساحات\nوينك يا حبيبي بعدك يا حبيبي\nصرنا الحب الضايع صرنا المسافات\nاشتقنا للايام السعيدة ايام السهرعالطريق\nعجقة سير و مشاوير بعيدة ونتلاقى بالمطعم العتيق\nيا هوا بيروت يا هوا الايام\nارجعي يا بيروت بترجع الايام\nاجا الصيف التاني والقمر مكسور\nقولك رح تنساني يا حبي المقهور\nرجعت على بيتي ما لقيتو لبيتي\nدخان و زوايا لا ورده و لا سور\nعم بيروحو متل رفوف سنونو تحت نجوم الليل مشردين\nقولك الاصحاب وين بيكونو وين بيكون الدمع و الحنين\nيا هوا بيروت ياهوا الايام\nارجعي يا بيروت بترجع الايام","url":"https://fnanen.com/klmat/alaghany/f/fyroz/skro-alshoar3.html?arabic=%D8%B3%D9%83%D8%B1%D9%88%20%D8%A7%D9%84%D8%B4%D9%88%D8%A7%D8%B1%D8%B9"}