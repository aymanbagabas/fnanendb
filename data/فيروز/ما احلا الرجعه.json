{"title":"ما احلا الرجعه","author":"الأخوين رحباني","composer":"الأخوين رحباني","date":"1999","lyrics":"ما أحلا الرجعة بكير والدنيي رفوف عصافير\nهالدرب اللي منعرفها شو إلنا عليها مشاوير\nهلق عا الضيعة منطلّ ومنشوف سطوحها القرميد\nوالدوري يكرج ويغلّ معشش عا الشباك جديد\nويا نسيم سطور وهلّ بيت الحلوة ما انّه بعيد\nسهرة عندها وما منفلّ تا ترف الليلة وتطير\nياريت نحنا سهرانين وعتم وتلج يغطي حقول\nوأنا وإنتِ منســـيين وخبيكي بقلبي عا طــــول\nويدقوا يدقوا الحلوين عا قلبي وقول لهن مشغول\nروحوا نحنا تعبانين حبينا وبْعِدْنَا كتير\nما أحلا الرجعة بكير والدنيي رفوف عصافير\nوهالدرب اللي منعرفها شو إلنا عليها مشاوير","url":"https://fnanen.com/klmat/alaghany/f/fyroz/ma-a7la-alrj3h.html?arabic=%D9%85%D8%A7%20%D8%A7%D8%AD%D9%84%D8%A7%20%D8%A7%D9%84%D8%B1%D8%AC%D8%B9%D9%87"}