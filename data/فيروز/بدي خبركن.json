{"title":"بدي خبركن","author":"الأخوين رحباني","composer":"الأخوين رحباني","lyrics":"بدي خبركن قصة زغيرة زغيرة القصة و أنتوا زغار\nمنحكي و بتصير الليلة قصيرة بكرا انشالله تصيروا كبار\nليلة عيد فرح جديد و الأطفال أنوعدوا بالطفل السعيد\nغنيات لعب و زينات و تتزين السجرة للميلاد السعيد\nو كان في ولاد نسيت الأعياد نسيت تزورن بليلة الميلاد\nبيتن بعيد و القرش بعيد و ما عندن تيزينوا سجرة الميلاد\nصاروا يصلوا يركعوا يصلوا و يمكن صلاتن بكت الدنيي\nو كان في برا عندن سجرة سجرة عمرا شي ميت سني\nو في رف عصافير ملون حلو كتير و بدوا يبيض و ما بقى بكير\nغط بهالسجرة صارت صفرا و حمرا و طلوا الولاد و تزينت السجرة\nو فرحوا كتير بالزينة البتطير و صاروا يغنوا و يغنوا العصافير\nونزل العيد عيد معن العيد و من عابكرا سلموا و طاروا العصافير\nخبرناكن قصة زغيرة زغيرة القصة و أنتوا زغار\nحكينا و صارت الليلة قصيرة و بكرا انشالله تصيروا كبار","url":"https://fnanen.com/klmat/alaghany/f/fyroz/bdy-5brkn.html?arabic=%D8%A8%D8%AF%D9%8A%20%D8%AE%D8%A8%D8%B1%D9%83%D9%86"}