{"title":"بلبل غنى","lyricist":"الأخوين رحباني","composer":"الأخوين رحباني","lyrics":"بلبل غنّى بحقلتنا ردّد نغمات\nقال بجيرة بلدتنا العيشة لذّات\nحلوة تحت الصفصافة القعدة بكير\nوالطيب ملون غافي بيموج كتير\nوالجدول هاني صافي حوله عصافير\nوعا هالصفصافة لافي أحلى النسمات\nحلوة أيام الغلّة و قطف الأثمار\nوالسمرا تعبّي السلة من دوالي كتار\nونحنا من حقلة لحقلة بظل الأشجار\nنتنقّل متل النحلة فوق الوردات\nيا بلدتنا أضلالك نرجس و ورود\nياما من زهور تلالك نقْـوَطنا  وعود\nهالقلب اللي بجبالك هايم موعود\nالا بفيّة عرزالك ما فيه يبات\nبلبل غنى بحقلتنا ردد نغمات\nقال بجيرة بلدتنا العيشة لذّات","url":"https://fnanen.com/klmat/alaghany/f/fyroz/blbl-ghna.html?arabic=%D8%A8%D9%84%D8%A8%D9%84%20%D8%BA%D9%86%D9%89"}