{"title":"ما تزعل مني","date":"2017","lyrics":"شو كان سهل عليي اني فل\nبس اخترت اني ابقى كرمالك\nوقت اللي كلن فلوا وتركوك لاني بحبك\nولاني وعدتك اني بكل الاوقات\nالايام السودا وبكل الايام\nرح ابقى حدك ولو مهما كان\nما في شي بيعنيلي غير اني عيش\nبوطني اللي رسمته ببالي\nصورة حلوه حلم كبير اهرب اتخبى فيه\nوطني الغنيه\nلو تعرف شو صليت واتمنيت انه يصير\nما عاد فيي كفي بحبسي الكبير\nاخترت الحريه بدي التغيير\nماتزعل مني يا وطني\nانت بتعرف ما مره تركتك\nبأسوأ ايامي بجنون حياتي\nبقيت على وعدي ما تبعد عني\nبزعل ع حالي بزعل عليك\nانا وفيك وحاسه بالغربه\nما بتستاهل هالبشاعه اللي عمتلها بايديك\nانت الطفوله\nوالسما الزرقا بيتي والخير اللي كان\nايام الحلوه اهلي والجيران\nوالضحكات اللي صاروا نسيان\nشو بقول لولادي اللي حلموا فيك\nكذبت عليي وما كنت وطني اللي بيشبهني وبلاقي حالي فيك\nبكرا بيكبروا بدورن بفلوا على وطن جديد\nيغمرهن ويكبر حلمن فيه\nلو مهما كان هالوطن بعيد\nماتزعل مني يا وطني\nماتزعل مني يا وطني\nانت بتعرف ما مره تركتك\nبأسوأ ايامي بجنون حياتي\nبقيت على وعدي ما تبعد عني\nيمكن حكيت كتير\nبس كان لازم قلك كل اللي بقلبي\nما بدي منك الا انك تسمعني وتصدقني\nماتزعل مني يا وطني","url":"https://fnanen.com/klmat/alaghany/f/fyroz/ma-tz3l-mny.html?arabic=%D9%85%D8%A7%20%D8%AA%D8%B2%D8%B9%D9%84%20%D9%85%D9%86%D9%8A"}