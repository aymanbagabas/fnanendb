{"title":"البوسطه","lyricist":"زياد رحباني","composer":"زياد رحباني","date":"1979","lyrics":"موعود ......بعيونك أنا موعود\nوشو قطعت كرمالهن ضيع وجرود\nانتِ عيونك سود وما انًك عارفة\nشو بيعملوا فيي العيون السود\nع هدير البوسطة ال كانت ناقلتنا\nمن ضيعة حملايا لضيعة تنورين\nتذكرتك يا عليا وتذكرت عيونك\nيخرب بيت عيونك يا عليا شو حلوين\nنحنا كنا طالعين بهالشوب وفطسانين\nواحد عم ياكل خس واحد عم ياكل تين\nفي واحد هو ومرته ولوه شو بشعة مرته\nنيالهن .. ما افضى بالهن ركاب تنورين\nمش عارفين عيونك يا .. عليا شو حلوين\nنحنا كنا طالعين طالعين ومش دافعين\nساعة نهدّي له الباب  وساعة نهدّي الركاب\nهيدا اللي هو ومرته  ع كتافه داخت مرته\nوحياتِك كان بيتركها تطلع وحدها ع تنورين\nلو بيشوف عيونك يا عليا شو حلوييين","url":"https://fnanen.com/klmat/alaghany/f/fyroz/albos6h.html?arabic=%D8%A7%D9%84%D8%A8%D9%88%D8%B3%D8%B7%D9%87"}