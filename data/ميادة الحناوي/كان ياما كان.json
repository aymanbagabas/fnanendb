{"title":"كان ياما كان","author":"بليغ حمدي","composer":"بليغ حمدي","lyrics":"كان ياما كان كان يا ما كان\nالحب مالي بيتنا و مكفينا الحنان\nزارنا الزمان .. سرق منا فرحتنا و الراحة و الامان\nحبيبي كان هنا .. مالي الدنيا عليا\nبالحب و الهنا\nحبيبي يا انا يا اقرب مني ليا نسيت مين انا\nانا الحب اللي كان اللي نسيته قوام من قبل الاوان\nنسيت اسمي كمان نسيته يا سلام على غدر الانسان\nوالله زمان يا هوى زمان\nحبيبي جيت انا ليه في الدنيا ديه اللي علشان احبك\nعلشان يدوب عمري من جرح غدرك بدري\nدمعة ورا دمعة و تعيش انت لفرحك\nحبيبي فداك انا و سنيني اللي جاية فداك قلبي اللي حبك\nامشي فوق دمعي فوق همي و غني\nو لا تنزلش دمعة ليلة فوق خدك\nآه .. و من حرقة الاه داب الحجر\nآه .. من قلب جواه حب اتقتل\nو اه على عاشق هواه من غير امل\nاه و الشكوى لله مش للبشر\nعسل و مر انت وفا و غدر انت و حب العمر انت\nكدبة انت كدبة .. لكن احلى كدبة بعتها لي الزمان\nرقة انت رقة .. لكن شوك و دمع و بحر من الاحزان\nزمان لما جيت بعد غيابك سنين و على قلبي ناديت\nرديت حبيبي جاني\nاشتاق لحبيبه تاني\nلحبي لحناني و يا ريتني ما رديت\nزمان كان لينا بيت و اصحاب طيبين يبكوا لو يوم بكيت\nويخافوا عليك يا غالي\nو عليا م الليالي\nمن همسة من كلمة ويدوبوا لو غنيت","url":"https://fnanen.com/klmat/alaghany/m/myadt-al7naoy/kan-yama-kan.html?arabic=%D9%83%D8%A7%D9%86%20%D9%8A%D8%A7%D9%85%D8%A7%20%D9%83%D8%A7%D9%86"}