{"title":"وقدرت ازاي","lyricist":"عمر بطيشه","composer":"عمار الشريعي","date":"1997","lyrics":"وقدرت ازاي تكون غيرك  تخون حبّك\nوجالك قلب تجرحني وانا  وانا قلبك\nوجاي تقول كمان بتقول\nوتحكي لي عن الناس اللي بتحبك\nوتوصف لي وانا فالدنيا غير الدنيا\nوباستغرب عليك يا حبيبي وعليّ\nوتحلف لي  مافيش غيري على بالك\nوانك وانت ويّاهم بتبقى  معاي في خيالك\nومن حبي باصدق حتى لو كدبك\nوقلبي اللي انجرح باقي على حبّك\nومش قادر يلومك يوم يوم ولا يعاتبك\nمافيش غير كلمة بين دقاته بتجاوبك\nيا يا يا يا قلبك  قدرت ازاي\n***\nعلّمني مرة ازاي اقدر  مايكونش قلبي اللي حاكمني\nلا اغير ولا اشتاق  ولا افكر  ولا اخلي بعدك يألمني\nعلمني  علمني اكلم كل الناس  ويلاقوا حنية في ردي\nواضحك لهم من غير احساس  واسمحلهم يطلبوا ودي\nواعيش بحبي واسراره   من غير ما لقانا ما يفضحنا\nواكتم هوى قلبي وناره    بينك وبيني يا دوب احنا\nلو كان ده كل ما تتمنى      عشـــــان نخلي هوانا يدوم\nهاكون كدة وهاعيشها حياة   انا عمري ما تمنيتها ف يوم\nلكن خلاص عيش بطريقتك   وكفاية تبقى ف أيامي\nقد اللي يسمح بيه وقتك     والباقي سيبوا لأحلامي\nومن حبي باصدق..........\n***\nيا حبيبي مين له اكتر فيك  أنا ولا كل اللي حواليك\nأنا اللي لو عدت نسمة   والله ما استحملها عليك\nيا حبيبي يا حبيبي يا حبيبي\nده اللي انا بادي لك عمري\nأيام في حبّك وبتجري\nوكنت بتمنى ادي لك عمري\nاللي فات قبلك بدري\nوانت اللي بحبك وبإخلاص  وحبي ليك غير حب الناس\nأصل انت عندي كل الناس  يا احب الناس\nيا ارق الناس\nومهما تعمل ومهما تقول  أنا بحبك بقى وخلاص\nوتحلف لي وتحلف لي مافيش غيري على بالك\nوانك وانت ويّاهم بتبقى  معايَ في خيالك\nومن حبي بصدق حتى لو كدبك","url":"https://fnanen.com/klmat/alaghany/m/myadt-al7naoy/o8drt-azay.html?arabic=%D9%88%D9%82%D8%AF%D8%B1%D8%AA%20%D8%A7%D8%B2%D8%A7%D9%8A"}