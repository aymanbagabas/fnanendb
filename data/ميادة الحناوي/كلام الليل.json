{"title":"كلام الليل","lyricist":"سمير الطائر","composer":"سامي الحفناوي","lyrics":"كلام الليل تقوله لى ويعجبنى واقول الله\nوبكره معـــــــــــاك\nوصفته لى بأجمل من اللى بتمناه\nوابات سهرانه طول الليل\nواعيش احلم كلام الليل\nوبــــــــــــس يدوب يعدى الليل\nكلامك تانى يوم تنساه\nوتتغير بتتغير ويتغير كلام الليل\nانا عشقتك ومش ع البال يكون حبك كلام ينقال\nوقلبك كل ليله بحال\nبنيت لى قصور بطول لياليك\nنسيت عمرى اللى ضاع قبليك\nوعشت احلم ببكره وبيك\nليالى كتير تمنينى\nوللاحلام تودينى\nوتبعد ليله وتجينى  وع الاوهام تصحينى\nوتنسى كل شىء قولناه\nكلام الليـــــــــــــــــــــــــــــــــــل\nحكيت لى كتير وياما حكيت\nوع الايام معاك عديت\nوعشت فى بكره واتمنيت\nوقلت الفرح بيك مكتوب\nاتارى الفرح ليله يدوب\nولو طلع النهار بيدوب\nوأد ما كنت بتمنى\nوأد ما عشت استنى\nتعبت اسمع وعود بالليل  تعبت كلام عن الجنه\nوعمرى بيجرى مش طيلاه\nكلام الليــــــــــــــــــــــــــــــــــــــل","url":"https://fnanen.com/klmat/alaghany/m/myadt-al7naoy/klam-allyl.html?arabic=%D9%83%D9%84%D8%A7%D9%85%20%D8%A7%D9%84%D9%84%D9%8A%D9%84"}