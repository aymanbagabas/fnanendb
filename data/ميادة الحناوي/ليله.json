{"title":"ليله","author":"سمير الطائر","composer":"سامي الحفناوي","lyrics":"ليله .. عشناها يا قلبى ونسينا الأحزان\nليله .. فى الحب يا قلبى بالعمر الل كان\nودعنا .. غربه ليالينا .. رجعنا .. الشوق اللى نسينا\nوأحلويت يا زمن فى ليله\n\nالحب اللى بنتمناه .. والقمر اللى بنستناه\nأهو جانا الليله وشفناه .. وامبارح عدى ونسيناه\nجانا الفرح الليله .. طاب الجرح الليله\nوأحلويت يا زمن فى ليله\n\nالليله هانسهر يا زمن .. ونقرب من بعض كمان\nهانودع كل الأحزان ..ولا نسأل عن كنا وكان\nحلوه الضحكه الليله .. وما فيش دمعه الليله\nوأحلويت يا زمن فى الليله\n\nاليله هاتحلى المواعيد .. والحب هايكتر ويزيد\nوهانبدأ سوا عمر جديد .. والغربه هانبعدها بعيد\nأنسا الدنيا اليله .. ومتنساش الليله\nوأحلويت يا زمن الليله ليله","url":"https://fnanen.com/klmat/alaghany/m/myadt-al7naoy/lylh.html?arabic=%D9%84%D9%8A%D9%84%D9%87"}