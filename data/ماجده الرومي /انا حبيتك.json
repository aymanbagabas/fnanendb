{"title":"انا حبيتك","author":"ايليا ابو شديد","composer":"نور الملاح","lyrics":"أنا حبيتك أنا متل شراع\nضيع درب الشط وضاع\nيا مينا قلبها مفتوح\nوعيونها لمعات وساع\nيا مينا قلبا مفتوح\nالبحر وأمواجه بتساع\nمن تنهيدة قلب وروح\nعم تندهله رجاع رجاع\nشفتك لمحة حلمتك دهر\nأحلام الأرض بنيسان\nأحلام الوردة بالعطر والزهرة بألوان\nأحلام الصفصافة بنهر\nوالعتم سهران وقمر سكران\nوشوقي صدى حكاية بالنار مخباية\nوصحرا بتصيح\nوغيم الشتي جايي جايي\nمراكب برق وريح\nيا وجهك الحبيب يا جبينك الملك\nيا أملي  يا هناي\nيا قمري اللي ما بغيب\nليلي أنا نجومه إلك\nوعمري اللي بكرا جايي\nأنا حبيتك أنا","url":"https://fnanen.com/klmat/alaghany/m/majdh-alromy/ana-7bytk.html?arabic=%D8%A7%D9%86%D8%A7%20%D8%AD%D8%A8%D9%8A%D8%AA%D9%83"}