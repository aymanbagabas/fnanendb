{"title":"باي باي","lyrics":"معقول يا ولاد\n\nبنقول باي باي؟\n\nوخلاص المدرسة فايتينها\n\nشوفوا الأيام بتمر إزاي؟\n\nمش لسة يا دوبك داخلينها\n\nمعقول يا ولاد\n\nبنقول باي باي؟\n\nيا دوب عرفنا أسماء بعضينا\n\nلحقت تعدي سنين علينا\n\nوخلاص بنقول\n\nباي باي على طول\n\nيا مدرستنا يا حبيبتنا\n\nباي باي باي باي\nفتناكي بعافية يا شبابيك\n\nعقلنا كان يسرح براها\n\nوتجينا م المجهول مزازيك\n\nتنادينا وآدينا طاوعناها\n\nوانتا يا دي الملعب\n\nوانتي يا دي التوتة\n\nكانت حدوتة\n\nوتوتة توتة\n\nوخلاص بنقول\n\nباي باي على طول\n\nيا مدرستنا يا حبيبتنا\n\nباي باي باي باي\nرايحين وجايين سوا\n\nصحبة تلات سنوات\n\nف المدرسة الطيبة\n\nندرس ولاد وبنات\n\nعرفنا نحسب\n\nشعاع الشمس بالخطوة\n\nلكن أوان الوداع\n\nما عملنالوش حسابات\n\nخلصنا بدري\n\nوقالولنا يلا\n\nهنروح الجامعة\n\nيارب إن شاء الله\n\nوخلاص بنقول\n\nباي باي على طول\n\nيا مدرستنا يا حبيبتنا\n\nباي باي باي باي\nيا ما غيرنا اتجمعوا قبلينا\n\nواتفرقوا تاني ونسيوا زمان\n\nلكن احنا خصوصي لوحدينا\n\nلازم نفضل أهل وخلان\n\nدي عشرة حلوة\n\nحرام تضيع\n\nمرت يا عيني\n\nسريع سريع\n\nوخلاص بنقول\n\nباي باي على طول\n\nيا مدرستنا يا حبيبتنا\n\nباي باي باي باي\n\n\n \n\n\n\n\nصلاح جاهين\n\n\n\n\n\n\nسيد مكاوي\n\n\n\n\n\n\n1976","author":"صلاح جاهين","composer":"سيد مكاوي","date":"1976","url":"https://fnanen.com/klmat/alaghany/m/majdh-alromy/bay-bay.html?arabic=باي باي"}