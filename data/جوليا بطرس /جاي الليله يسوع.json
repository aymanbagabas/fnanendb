{"title":"جاي الليله يسوع","lyrics":"جاي الليلة يسوع يا هالأرض انحني\nصوت الفرح مسموع وعم تضحك هالدّني\nوالناس سهرانين ببيوتن دفيانين تيوصل يسوع\n \nيا ليل ساكت ليش ما وصل بَعْد الخبر\nناطر إلَك أديش طوّلت كتير السَّهر\nوالناس سهرانين ببيوتن دفيانين تيوصَل يسوع\n \nشفنا بليلة عيد نور ضوّى بالمدى\nسمعنا نَشيد جديد غنُّو نجمات الفَضا\nوالناس سهرانين ببيوتن دفيانين تيوصل يسوع\n \nيا تَلج بكوانين غطّى عَ كل الدّني\nالأطفال فرحانين والهدايا ملوّنة\nوالناس سهرانين ببيوتن دفيانين تيوصل يسوع","author":"نبيل ابو عبدو","composer":"زياد بطرس","date":"2013","url":"https://fnanen.com/klmat/alaghany/j/jolya-b6rs/jay-allylh-yso3.html?arabic=جاي الليله يسوع"}