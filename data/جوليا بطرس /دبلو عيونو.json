{"title":"دبلو عيونو","lyrics":"دِبلو عيونو تِقلو جفونو تِعبو شويِّ ونِعسو\n\nغمَّض فتَّح زهزه صحصَح مش عم نِسمع حِسّه\n\nلوّحنالو انتبهْ لْحالو صار يواخِذْ نفسه\n\nدِبلو عيونو تِقلو جفونو تِعبو شويِّ ونِعسو\nمِش عمْ يمزح غصْبٍ عنّه دابو خدوده تغيّر لونه\n\nلكِن ما في أهضم مِنّو بِسكوتو وِبهمسو\n\nدِبلو عيونو تِقلو جفونو تِعبو شويِّ ونِعسو\nلابِس بدلِة شو عَ بالو ناسي كِلّ الناسِ قبالو\n\nقاعِد والنّومِه بتِحلالو رحْ يِتجَعلَك لِبسو\n\nدِبلو عيونو تِقلو جفونو تِعبو شويِّ ونِعسو\n\n\n\n\nفادي الراعي\n\n\n\n\n\n\nزياد بطرس\n\n\n\n\n\n\n2016","author":"فادي الراعي","composer":"زياد بطرس","date":"2016","url":"https://fnanen.com/klmat/alaghany/j/jolya-b6rs/dblo-3yono.html?arabic=دبلو عيونو"}