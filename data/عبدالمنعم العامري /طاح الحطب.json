{"title":"طاح الحطب","author":"صابر الكثيري","composer":"عبدالله المعمري","date":"2010","lyrics":"طاح الحطب يابنيه ..\nطاح الحطب يابنيه لا لا ولا تزعلين\nبعطيش اللي تبينه لكن لا تبعدين\nلا لا تسدين بابش .. أعشقك وأعشق شبابش\nوان ما تكفيش قبلة.. بعطيش انا قبلتين ..\n\nطاح الحطب يابنيه ..\nفديت روحك وعينك ونور هذا الجبين\nلـ منور الكون كله ومعطره ياسمين\nقطع وصالي غيابك .. ميت في حظرة جنابك\nوان ما معك شي موتر .. بهديش انا موترين\n\nطاح الحطب يا بنيه ..\nإن مت فدوه لروحك .. وان عشت بعض السنين\nببقى انا تحت امرك .. وانتي علي تآمرين\nابغي اعيش في رحابش .. يكفي علي اغترابش\nوإن مسكنش بيت شعبي .. بسكنش فلتين\n\nطاح الحطب يا بنيه ..\nاقسم وربي احبش .. اقسم وربي يمين\nماريد انا حد غيرش .. اباش بس تعرفين\nمشتاق ريحة ثيابش .. وطيبتش وانسيابش\nوإن قالوا العشق مره .. انا اعشقك مرتين","url":"https://fnanen.com/klmat/alaghany/3/3bdalmn3m-al3amry/6a7-al76b.html?arabic=%D8%B7%D8%A7%D8%AD%20%D8%A7%D9%84%D8%AD%D8%B7%D8%A8"}