{"title":"اعود له","author":"حسين المحضار","composer":"حسين المحضار","lyrics":"اعود له من بعد خانني\nاستغفر الله\nلا اشتري بالود من باعني\nفي بيع وشراء\nش ارميه بالسهم الذي صابني به\nواتحداه\nوبعد هذا على الماضي سلام الله\nاللي ما معه عرف\nفي بحر المحبه تاه\nاللي ما معه عرف\n\nكم كنت انا في عشقته مبتلي\nاحرسه ارعاه\nافديه بالمهجة وكل ما معي\nمن مال او جاه\nوحين ما شفته تطاول علي\nوعرفت مغزاه\nقفلت بابه كأني لم اكن اهواه\nاللي ما معه عرف\nفي بحر المحبه تاه\nاللي ما معه عرف\n\nغلق وتم ما بيننا كل شيء\nحتى المحاكاة\nيمشي على دربه وانا بمشي\nبالدرب الذي به\nبعد الشيانه والكلام الخفي\nماشي مصافاه\nولا عاد شي عهد ثاني\nغير عهد الله\nاللي ما معه عرف\nفي بحر المحبه تاه\nاللي ما معه عرف\n\nالجود والمعروف ما ينتسي\nلكنه انساه\nقلبه غذى مثل الحديد القسي\nما اغلظه ما اقساه\nحتى الحياء اللي كان به مكتسي\nفارق محياه\nمن بعد طالت الفرقه انا وياه\nاللي ما معه عرف\nفي بحر المحبه تاه\nاللي ما معه عرف","url":"https://fnanen.com/klmat/alaghany/a/abobkr-salm/a3od-lh.html?arabic=%D8%A7%D8%B9%D9%88%D8%AF%20%D9%84%D9%87"}