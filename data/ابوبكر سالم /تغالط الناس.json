{"title":"تغالط الناس","lyrics":"مدام للحب في قلبك\n\nيا خلِي اسرار مكنونه\n\nدعهم ودع ما يقولونه\n\n\n\nتغالط الناس تنكر حب واضح\n\nوضحه دمعك لهم توضيح\n\nمالك وللناس إذا انته صدق ناصح    \n\nخل كل من بايصيح يصيح\n\nواصبر علـى الـلكع والتجريح      \n\nوعلى المذلات منهم والمهونه\n\nدعهم ودع مايقولونه\nمن زل ولا غلط قلـه مسامح         \n\nوسمح أعـواجهم تسميح\n\nالناس أفلام والدنيا مسارح       \n\nكم سرحوا من قصص تسريح\n\nمـا يتركـون المـليح مـليح         \n\nوالحلـو بـالمر لازم يخلطونه\n\nدعهم ودع مايقولونه\nياوردي اللون ياعطر الروايح           \n\nيـا نزهة القـلب والترويح\n\nإذاشفتك تغيرت مني الملامح             \n\nوبقيت لمح كــذا تـلميح\n\nفي عشقتك خـايف إلا طيح       \n\nإن طحت شي باتقع منك معونه\n\nدعهم ودع مايقولونه\nإن كان مانيتك بالحب صارح           \n\nأنـا أقبل الصدق والتصريح\n\nولا تخلي حبيبك جـاي رايح         \n\nيهوي معك في مهاوي الريح\n\nيكفي مـن الرمز والتلميح            \n\nالعيش والملح واجبنا نصونه\n\nدعهم ودع مايقولونه","author":"حسين المحضار","url":"https://fnanen.com/klmat/alaghany/a/abobkr-salm/tghal6-alnas.html?arabic=تغالط الناس"}