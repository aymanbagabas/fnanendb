{"title":"في الركن البعيد","author":"صلاح فايز","composer":"محمد علي سليمان","date":"1988","lyrics":"في الركن البعيد الهادي\nوفي نفس المكان في النادي\nأنا قاعدة مستنية\nأجمل حبيب في عنيا\nوالشوق زرع حواليا\nشجرة هنا مندية\n\nوفاتت دقيقة وفاتت دقايق\nوفاتت ورارها دقايق تضايق\nوفين أنت فين يا بحر الحنان\nوفين أنت فين يا بر الامان\nيا خوفي لاتنسى معادي\nفي الركن البعيد الهادي\n\nالثلج داب داب\nفي كاس الليمون بقاله ساعات\nوفتح لي باب\nلهمس العيون وضحك البنات\nوالشمس غابت واحنا في عز النهار\nواللهفة دابت من حرارة النتظار\nوروحوا القاعدين\nوقعدوا ناس تانيين\nوفين أنت فين يا بحر الحنان\nوفين أنت فين يا بر الامان\nيا خوفي لاتنسى معادي\nفي الركن البعيد الهادي\n\nاستنى تاني استنى ليه ليه\nاستنى تاني ولا إيه ؟\nلا برضو أسأل أحسن ده يزعل\nوأنا زعلو ما أقدرش عليه\nطلبته .. عاتبته\nقالي أهلا يا حياتي\nوفي وسط موجة غضب\nرمالي نجمة وطوق\nوبكل رقة وأدب\nوبشوق ما بعده شوق\nقال لي انهارده ايه\nقلت النهارده السبت\nمن خجلي دبت وتبت\nمالقيتش عندي رد\nميعادنا كان الحد\nفي الركن البعيد الهادي\nوفي نفس المكان في النادي","url":"https://fnanen.com/klmat/alaghany/a/angham/fy-alrkn-alb3yd.html?arabic=%D9%81%D9%8A%20%D8%A7%D9%84%D8%B1%D9%83%D9%86%20%D8%A7%D9%84%D8%A8%D8%B9%D9%8A%D8%AF"}