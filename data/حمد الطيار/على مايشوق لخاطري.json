{"title":"على مايشوق لخاطري","author":"حمد المغيولي","lyrics":"على مايشوق لخاطري ينطـق  لسانـي\nيعبر لسانـي لكـن الوقـت ضاهدنـي\nعشقت الهوى واشقان يـوم الله اشقانـي\nاحسبه على حمـل المـوده  يساعدنـي\nرماني هـوى قلبـي وسمـن وعنانـي\nوانا دون هذا كهرب الحـب  صايدنـي\nمع الصاحب اللي في ضحى العيد وافاني\nيـذود الزعامـه كـن وده يسانـدنـي\nرميت السلام وفاتنـي تقـل ماوحانـي\nوهو يسمعن لاشـك قصـده  يكايدنـي\nالايابعـد حالـي ومـالـي وحيـانـي\nبـلاش التغلـي مـد كفـك وعايدنـي\nترى الكل غيـر الله رب القـدر فانـي\nولالك صلاح فـي حياتـي  تزهدنـي\nالى جيت حادين الوحم حرق  عطشانـي\nعلـى مبسـم غـر ثنايـاه وردنــي\nطرف ساعة شانك يوافق علـى شانـي\nاشاهـدك وانـت ياعيونـي تشاهدنـي\nيطفي لهيـب شـب بالجـوف نيرانـي\nترى الكبـد حرقـه والمنيـه  تهددنـي\nمن العام قلبـي مـن تغليـك وجعانـي\nوغيرك من الخـلان ماهـوب فايدنـي\nالايازريف الطـول يانجـل الاعيانـي\nعلى حبك اللـي غامـرن  لاتحاسدنـي\nحرام ان سلبت الروح وايتمت بزرانـي\nعساها بحظك كـان صممـت تبعدنـي\nتذكر زمـان فـات مامـداك  تنسانـي\nليـا كنـت بالله للصداقـه تعاهـدنـي\nنقضت العهود وبعت ولفـي بهجرانـي\nوكثر الدلـع ماهـوب يبعـد ولايدنـي","url":"https://fnanen.com/klmat/alaghany/7/7md-al6yar/3la-maysho8-l5a6ry.html?arabic=%D8%B9%D9%84%D9%89%20%D9%85%D8%A7%D9%8A%D8%B4%D9%88%D9%82%20%D9%84%D8%AE%D8%A7%D8%B7%D8%B1%D9%8A"}