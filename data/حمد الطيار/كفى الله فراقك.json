{"title":"كفى الله فراقك","lyricist":"محمد العبيدالله","lyrics":"كفى الله  فراقك  يابعد  كل  من  حبيت\nعسى الموت لي قبلك وطيات الأكفاني\n\nأناويش يبقى لي إلىارخصتني  واقفيت\nولا لي مرا د  بعيشةٍ كله  أحزاني\n\nأشوفك ونا مدري تقل يالغضي  صديت\nونا ماخبر  مني  خطا  ليش  تجفاني\n\nأنا  أللي  بلا  منة  عطيتك  ولا  خليت\nوالى شانت الدنيا على الطول  تلقاني\n\nنصوحٍ سموحٍ كلما قلت لي لبيت\nأبادرك  بالطاعة  ولو  تطلب  أعياني\n\nبربك  وربي  والسما   والملا   والبيت\nفلا مثلك  أحدٍ في  زماني  تولاني\n\nأحبك من  الله  ما  تخيرت  يوم  إبليت\nبلاني بك  اللي  يعلم  السر  واعلاني\n\nلو اطلب جلا حبك من الله  إلى  صليت\nتجدد  وزاد  بخاطري  يومي   الثاني\n\nتشوفه  بعيني  كلما   رحت   والاجيت\nهماليل  دمعٍ ساقته  رفة  اجفاني\n\nعساني بظني يا  نظير  العيون  أخطيت\nوقلبك معي  لا  زال  مغلي  ويهواني","url":"https://fnanen.com/klmat/alaghany/7/7md-al6yar/kfa-allh--fra8k.html?arabic=%D9%83%D9%81%D9%89%20%D8%A7%D9%84%D9%84%D9%87%20%20%D9%81%D8%B1%D8%A7%D9%82%D9%83"}