{"title":"سجد قلبي","lyricist":"نايف صقر","lyrics":"سجد قلبي على رمل الضلوع وهزه التنهيد\nوأنا في قلبي خيام الندم والخوف منصوبة\nيأرب أفهق هلاكي والمنايا والدروب بعيد\nما دام المودماني للتراب تقوده دروبه\n\nيا غيّاث الظوامي والثمام وجرهدي البيد\nأعذني من جهنم والحشر والموت وكروبه\nأنا ما نيب لا مشرك ولا فاسق ولا عربيد\nأنا اللي لا عصى وأخطأ تجهم وأقلقه ثوبه\n\nأنا عبدك ولد عبدك وجدّاني هل التوحيد\nخطاياي أخجلتني يا لله الغفران والتوبه\nأنا اللي يرتجف مثل ارتجاف الخايف الرعديد\nإذا شاف القبور الضيقات وحس بذنوبه\n\nأنا الإنسان حمال النقايض والكمد والكيد\nغريق الطين واللذات من راسه لعرقوبه\nأنا عبدك يا ربي وأنت تفعل ما تشاء وتريد\nسألتك يالله العفو العظيم وهيّن دروبه","url":"https://fnanen.com/klmat/alaghany/7/7md-al6yar/sjd-8lby.html?arabic=%D8%B3%D8%AC%D8%AF%20%D9%82%D9%84%D8%A8%D9%8A"}