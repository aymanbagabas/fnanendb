{"title":"تخيل","author":"جمعه بن نايم الكعبي","composer":"ضياءالدين","date":"2007","lyrics":"تخيل بعد هالعشره الطويله\nيجي غيري و ياخذك بسهوله\nمدامك بعت الايام الجميله\nوشلي بس من حقي اقوله ..\nتباني اشتكي من بشتكيله\nلعذالي عسى الله لا يقوله\nتباني اذرف دموع هميله\nواهين الدمع للي ما يطوله ..\n\nتباني ادخل بعشره بديله\nواخلي عاذلك قصده ينوله\nبترضى اعطي فؤادي دخيله\nبترضى اسمح لغيرك وصوله ..\nترى ماهي قضية من يشيله\nولا قصة من اللي يدور حوله\nولو طاوعت قلبي في دليله\nترى هو اختار من ناس سعوله ..\n\nولكن الأمانه ذي ثقيله\nوحيد امنتني حلم الطفوله\nواذا الغايه تبررها الوسيله\nابا قلبك يبين لي فضوله ..\nتكلم مابقت في ايديك حيله\nعلامك صارت عيونك خجوله\nخلاص انروح كل في سبيله\nعلى راسي طلبك ولا تقوله ..","url":"https://fnanen.com/klmat/alaghany/7/7atm-al3ra8y/t5yl.html?arabic=&#x62A;&#x62E;&#x64A;&#x644;"}