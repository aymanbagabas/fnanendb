{"title":"يا متلف الروح","lyrics":"يامتلف الروح ليه ما تنظر لحالي\n\nالناس نامت وانا عيني سهيره\n\nيهل دمعي مثل وبل الخيالي\n\nمن حر مافي الحشا مثل السعيره\n\nاشق جيبي إلا منه طرالي\n\nواصير عقب الفرح ضيق خطيره\n\nراعي الهوى لايخاف ولا يبالي\n\nلي صار مجبور ماطاوع مشيره\n\nخليتني ياهوى داري دوا لي\n\nانا في ديره ومحبوبي في ديره\n\nالله ينوي لخلي مانوالي\n\nآمين ياللي يعم الناس خيره","author":"عيسى النشمي","composer":"يوسف المهنا","url":"https://fnanen.com/klmat/alaghany/3/3bdalm7sn-almhna/ya-mtlf-alro7.html?arabic=يا متلف الروح"}