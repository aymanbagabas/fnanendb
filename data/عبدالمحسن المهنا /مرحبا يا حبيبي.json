{"title":"مرحبا يا حبيبي","lyrics":"مرحبا يا حبيبي يا حميد الشمايل\nليش تبطي علينا مالنا بك بدايل\nويش سبة صدودك .. هل سعى لك حسودك\nليت منهو يزورك .. لو يدوس الهوايل ..\n\nليت منهو يراكم ويتكلم معاكم\nمالي احدٍ سواكم من جميع القبايل\nكم فديتك بروحي .. وقلت يا روح روحي\nعيني هلي ونوحي .. اليوم ويش انت قايل ..\n\nلزوم ردلي جوابك بالوصل او عتابك\nوانت محدٍ درابك ما نسينا الجمايل\nليتني ما عرفتك .. ليتني ما عشقتك\nليتني ما تبعتك .. بالضحى والقوايل ..","url":"https://fnanen.com/klmat/alaghany/3/3bdalm7sn-almhna/mr7ba-ya-7byby.html?arabic=&#x645;&#x631;&#x62D;&#x628;&#x627; &#x64A;&#x627; &#x62D;&#x628;&#x64A;&#x628;&#x64A;"}