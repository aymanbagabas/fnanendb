{"title":"مشكور ياللي","lyricist":"يوسف الصابري","composer":"عبدالله القعود","date":"2002","lyrics":"مشكور ياللي مع الايام بايعني\nلقيت لك ناس يهوونك وتهواهم\nخلاص ناوي تروح وتبتعد عني\nدنياي ماتعجبك تعجبك دنياهم ..\nتبعتهم بالخطا ماعاد تسمعني\nواللي حكولك خطا سايرت ممشاهم\n\nكنت الغلا في حياتي قبل تخدعني\nمن غير داعي خدعت ورحت وياهم\nطاوعتهم ياحسافه وكنت تسمعني\nعذالنا بالهوا غروك بشفاهم ..\nتبعتهم بالخطا ماعاد تسمعني\nواللي حكولك خطا سايرت ممشاهم\n\nاول وانا شوق قلبي كان يمنعني\nوالحين مالي ومالك عيش برضاهم\nذاك الزمان انتهى ماعاد ينفعني\nتتبع هواهم وخلك دوم وياهم ..\nتبعتهم بالخطا ماعاد تسمعني\nواللي حكولك خطا سايرت ممشاهم","url":"https://fnanen.com/klmat/alaghany/n/nbyl-sh3yl/mshkor-yally.html?arabic=%D9%85%D8%B4%D9%83%D9%88%D8%B1%20%D9%8A%D8%A7%D9%84%D9%84%D9%8A"}