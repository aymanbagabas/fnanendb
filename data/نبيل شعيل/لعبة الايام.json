{"title":"لعبة الايام","author":"خالد البذال","composer":"مشعل العروج","date":"1997","lyrics":"ما هو بايدي لو توسلت و بكيت\nلعبه الايام كم بكّت الوف\nيا حبيبي عن زمانك ما دريت\nكان تعرف كيف تحكمنا الظروف\nما هو بايدي .. ما هو بايدي\n\nطاوع ايامك .. عليها ما قويت\nو اغتنم فرصه حياتك لا تطوف\nما لقيت اليوم انا قبلك لقيت\nمن زمان عشت فيه برهبه و خوف\nلك زمان ما يطيعك لو شكيت\nلو عليه اليوم كثّرت الحلوف\nما هو بايدي\n\nعن بعادك غايتي لا ما نويت\nو لا اختلف قلبٍ على حبك عطوف\nفي عيون الناس لو مرّه قريت\nشمسهم بالحب دايم في كسوف\nالقدر هذا القدر لو ما رظيت\nالفراق يصير .. و عيونك تشوف\nما هو بايدي .. ما هو بايدي","url":"https://fnanen.com/klmat/alaghany/n/nbyl-sh3yl/l3bt-alayam.html?arabic=%D9%84%D8%B9%D8%A8%D8%A9%20%D8%A7%D9%84%D8%A7%D9%8A%D8%A7%D9%85"}