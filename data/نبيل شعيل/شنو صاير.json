{"title":"شنو صاير","author":"مصطفى طالب مجباس","composer":"ميثم علاء الدين","date":"2020","lyrics":"شنو صاير ولا تسأل ولا تشتاق لي شويه\nمن هو غيَّرك عني من هو ما عطيك حنيه\nوإذا حبيت لك غيري ما أبكي ولا دمعه\nمن كل قلبي لك أفرح وأشعل روحي لك شمعه\nنسيت شكنت أسوي لك كنت كل ليله أسهر لك\nوإنتَ ما تحس فيني وأنا مليت أشرح لك\nبعد قول لي شسوي لك تعبت وصوتي صار الناي\nيموت من العطش قلبي وبإيدك إنتَ كل الماي\n\nقبل فتره تبيني تحن عليّ تسألني بزياده\nشنو بس اللي متغير حنانك ما هو كالعاده\nبس كلمني بالمعقول أبيك تقول وش صاير\nترى من يوم عني غبت وعقلي منشغل طاير\nكل الناس ناسيهم ولا فكرت في ناسي\nإنتَ تختلف عنهم شاغل بالي وإحساسي\nوينك لا تخليني على فراقك أنا ما أقدر\nقلبي حيل أذاني يبيك وما قدر يصبر","url":"https://fnanen.com/klmat/alaghany/n/nbyl-sh3yl/shno-9ayr.html?arabic=%D8%B4%D9%86%D9%88%20%D8%B5%D8%A7%D9%8A%D8%B1"}