{"title":"الحب شاطر","author":"عبدالرحمن سيدالأهل","composer":"شاكر الموجي","date":"1990","lyrics":"مش جاي اقلِّك بعتيني ليه\nواخترتي غيري وفرحتي بيه\nانا بس جايلك عشان اقلِّك\nلو كنتي قلتي كان يجرى ايه\nالحب شاطر .....ولا له خواطر\nلأنا ولا إنتي نقدر عليه\n\nانا مش بلومك ولا بعاتبك\nعشان ده غيري اختاره قلبك\nحكم النصيب شيء مش غريب\nلا الذنب ذنبي ولا هو ذنبك\nولحد إمتى حصبر حبيبتي\nولحد إمتى حتداري عني\nكان قلبي حاسس انك بعدتي\nولا فيش في مره احساسي خانِّي\nالحب شاطر .....ولا له خواطر\nلأنا ولا إنتي نقدر عليه\n\nان كان حبيبك مخلص حقيقي\nوبحبّو يقدر يسعد حياتك\nعلى طول حسيبك وامشي في طريقي\nويا ريت يعوّضِك كل اللي فات\nقلبي معاكي راضي برضاكي\nوبحبّو ضحَّى علشان هناكي\nحبقى وحيد لكن سعيد\nلما اشوفك نلتي مناكي\nالحب شاطر .....ولا له خواطر\nلأنا ولا إنتي نقدر عليه","url":"https://fnanen.com/klmat/alaghany/j/jorj-osof/al7b-sha6r.html?arabic=&#x627;&#x644;&#x62D;&#x628; &#x634;&#x627;&#x637;&#x631;"}