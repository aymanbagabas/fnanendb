{"title":"انا راضي بالسهر","lyrics":"أنا راضي بالسّهر لو سَهري يريَّحك\n\nحسهرلك يا قمر لو كان ده يفرّحك\n\nواحلفلك باللي ليَّ يا أغلى الناس عليَّ\n\nأنا جيت الدنيا ديَّ علشان أفرَّحك\n\n\n\nلو مش حسهرلك إنت حسهر تاني لِمين\n\nيللي بجمالك إنت والله ما شافتش عين\n\nإثقل يا حبيبي إثقل واوصل للبدر اوصل\n\nوقول يا بدر إنزل وانا حقعد مطرحك\n\nواحلفلك باللي ليَّ يا أغلى الناس عليَّ\n\nأنا جيت الدنيا ديَّ علشان أفرَّحك\n\n\n\nيا حبيب حياتي إنت قلبي عاشق هواك\n\nوبقول يا روحي إمتى قلبي حينول رضاك\n\nإسأل يا حبيبي إسأل ويَّاك الدنيا أجمل\n\nوهموم الدنيا ترحل أوِّل ما بلمحك\n\nواحلفلك باللي ليَّ يا أغلى الناس عليَّ\n\nأنا جيت الدنيا ديَّ علشان أفرَّحك\n\n\n\n\n\n\n\n\n\n\n\n\n\n\n\n\n\n\n\n\n\n\nاستمع إلى \"انا راضي بالسهر\" على أنغامي","author":"فوزي ابراهيم","composer":"امجد العطافي","date":"2000","url":"https://fnanen.com/klmat/alaghany/j/jorj-osof/ana-radhy-balshr.html?arabic=انا راضي بالسهر"}