{"title":"انت غيرهم","lyrics":"إنت غيرهم يا حبيبي إنت غيرهم\n\nاللي خانوا في الهوى وباعوا ضميرهم\n\nإنت غيرهم يا حبيبي إنت غيرهم\n\nاللي ياما تعوِّدوا على جرح غيرهم\n\nإنت أجمل قلب شفته في الزمن ده إنت إنت\n\nإنت حب ما حسيتوش قبل النهارده إنت إنت\n\nليه بنسأل عنُّهم أو نفتكرهم إٍنت غيرهم\n\n---\n\nهمّ راحوا بغدرهم همّ ضاعوا بوهمهم\n\nوإنت حبك يا حبيبي داوى جرحي منُّهم\n\nإنت حبك حاجه تانيه يا أحن وأحلى دنيا\n\nيللي نسيتني في ثانيه كل قسوة قلبهم\n\nإنت أجمل قلب شفته في الزمن ده إنت إنت\n\nإنت حب ما حسيتوش قبل النهارده إنت إنت\n\nليه بنسأل عنُّهم أو نفتكرهم إٍنت غيرهم\n\n---\n\nلو بإيدي كنت أنا أدعي ليهم بالهنا\n\nاللي راحوا وخلّوا قلبك يملى عمري بالغُنى\n\nلو ما فاتوا جرح قلبي ما ابتسم قلبك لقلبي\n\nيللي دايماً وانت جنبي روحي بيك متطمّنه\n\nإنت أجمل قلب شفته في الزمن ده إنت إنت\n\nإنت حب ما حسيتوش قبل النهارده إنت إنت\n\nليه بنسأل عنُّهم أو نفتكرهم إٍنت غيرهم","author":"فوزي ابراهيم","composer":"امجد العطافي","date":"2002","url":"https://fnanen.com/klmat/alaghany/j/jorj-osof/ant-ghyrhm.html?arabic=انت غيرهم"}