{"title":"فارس احلامي","lyrics":"بتفرج على الناس من برا .. شايفه بعيني حقايق مرة\nده بيحب دي علشان حاجة .. ودي بتحبه عشان مضطرة\nجمبها بس عنيه على غيرها .. مبيعملش حساب مشاعرها\nبالنسباله مجرد لعبة .. اول ممتملكها خسرها\n\nفارس احلامي اللى فى بالي .. نفسي ميجرحنيش\nوما يرتحش إلا في احضاني .. ابدا ميخونيش\nلو هيعيش العمر عشاني .. يومها عشانه هعيش\nوابقي جمبه ومعاه\n\n---\n\nهى كمان وياه مكبوته .. شايفه عمايله ومش مبسوطه\nساكته عشان المركب تمشى .. غصب عنها بيه مربوطه\nلو بالصدفه فى يوم فرحها .. بعد شويه يا دوب يجرحها\nبقى ده اللى زمان ياما وعدها .. هيعمل كل اللى يريحها\n\nفارس احلامي اللى فى بالي .. نفسي ميجرحنيش\nوما يرتحش إلا في احضاني .. ابدا ميخونيش\nلو هيعيش العمر عشاني .. يومها عشانه هعيش\nوابقي جمبه ومعاه","url":"https://fnanen.com/klmat/alaghany/n/nykol-saba/fars-a7lamy.html?arabic=%D9%81%D8%A7%D8%B1%D8%B3%20%D8%A7%D8%AD%D9%84%D8%A7%D9%85%D9%8A"}