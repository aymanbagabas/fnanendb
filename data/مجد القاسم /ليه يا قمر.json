{"title":"ليه يا قمر","author":"طلعت لطفي","composer":"مجد القاسم","date":"2018","lyrics":"ليه يا قمر سبت السما بالطول والعرض\nكان دا قدر تنزل وانا احبك عالارض\nخايف تندم علشان ضحيت وسبت السما ونزلت وجيت\nواسمعك تقول ياريت ما كنت عشقت ولا حبيت\nخايف يكون حبك ليا نوع من الشفقه عليا\nويكون لي عندك حنيه ولا عندك مشاعر بشر\nليه يا قمر\n...\nوانت معايا نجوم غاروا قالوا بعد ماحتاروا\nخرج القمر من مداره والعاشق ليله بقى نهاره\nوليه تغيب وتسيب نجوم السما وحدها\nمنين نجيب حبيب يسهر ليالي يعدها\nطول مانت غايب ما بيحلى يحلى السهر\nراح زمان الحبايب والحب بياعه جبر\nليه يا قمر\n...\nطبعك دايماً تتغير من حال لحال\nساعات تبقى بدر منور ساعات تبقى هلال\nخايف توحشك النجوم ويفيض بيك الشوق\nتسيبني اعاني الهموم وترجع في السما فوق\nساعتها نفسي اشوف القمر وقت الخسوف\nوهو مختفي ومكسوف عشان سابني وغدر\nليه يا قمر","url":"https://fnanen.com/klmat/alaghany/m/mjd-al8asm/lyh-ya-8mr.html?arabic=&#x644;&#x64A;&#x647; &#x64A;&#x627; &#x642;&#x645;&#x631;"}