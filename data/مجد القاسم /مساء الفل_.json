{"title":"مساء الفل","lyrics":"مساء الفل والرقه وبين الدقه والدقه\n\nكلام نفسي اقولهولك لكن محتاجله انا زقه\n\nمساء الفل على قلبك وكل واحد هنا جنبك\n\nعلى الدنيا اللي ضحكالي بأول دقه من قلبك\n\nفرحان والدنيا فرحانه علشان شيفاك\n\nولساني متلغبط بأمانه طول ما انا وياك\n\nمزيكا بتعزف في هوانا ما في الا سواك\n...\nمساء الفل ع الضحكه بتفتح الف ميت سكه\n\nبتخطف قلبي م الدنيا وقلبي واقف على تكه\n\nمساء الفل وزياده ع اللي في جماله بيتمادى\n\nتعيش وتحلو وتضحك يا رب ما يقطع العاده\n\nفرحان والدنيا فرحانه علشان شيفاك\n\nولساني متلغبط بأمانه طول ما انا وياك\n\nمزيكا بتعزف في هوانا ما في الا سواك\n...\nمساء الفل ع الغايبين واللي بعيد وحوالينا\n\nمساء الفل مش ناسيين حبايبنا واهالينا\n\nعلى الرايق وعلى الفايق ع الماشي وع السايق\n\nعلى الحلو اللي بيحلي كل حاجه في عينينا\n\n\n\n\n\n\n\n\n\n\n\n\n\n\n\n\n\n\n\n\n\n\nاستمع إلى \"مساء الفل\" على أنغامي","author":"احمد عبد ربه","composer":"كريم طارق","date":"2018","url":"https://fnanen.com/klmat/alaghany/m/mjd-al8asm/msa2-alfl.html?arabic=مساء الفل"}