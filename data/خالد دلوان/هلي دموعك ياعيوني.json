{"title":"هلي دموعك ياعيوني","author":"احمد الناصر الشايع","composer":"عزازي","lyrics":"هلي دموعك يا عيوني ... خبريني وش انتي في رجاه\nالعين تبكي من توده ... شوف مضنونك الغالي صعيب\nوا كبر همي وا غبوني ... وا غرابيل قلبي وا عناه\nيا ويل من بيح بسده ... ناعم العود مقطوع النصيب\n\nالبيض يخلفن الضنوني ... وانشد اللي هوى خله طواه\nسود الليالي مستعده ... غصب تفرق حبيب ٍ من حبيب\nيا زين فكر ويش لوني ... يا حياة الندامه هالحياة\nكني عليل ٍ من الموده ... علتي ما يداويها الطبيب\n\nيا نور عيني شطروني ... عنك والقلب عود في عماه\nقلبي من الفرقا بشده ... حسبي الله وهو نعم الحسيب\nالموت من دونك ودوني ... ليت كل ٍ يخلى في هواه\nليت التمني لي يرده ... والتمني لقيته ما يفيد\n\nيالله عسى الكايد يهوني ... ويصبح الحظ يومي بالعباة\nكل ٍ يصير غطاه قده ... لا يشيب الولد قبل المشيب\nاللي على ذبحي يموني ... يحسب\n\n\nالله يخون اللي يخوني ... وكل خاين ترى هذا جزاه\nوإلى ذكرت اشقر يكده ... فوق متنه دريت إني مصيب\nماغير تدرجلي شطوني ... لين سدي توصل منتهاه\nللي كما القنديل خده ... ابعدوبه عقب ماهو قريب","url":"https://fnanen.com/klmat/alaghany/5/5ald-dloan/hly-dmo3k-ya3yony.html?arabic=%D9%87%D9%84%D9%8A%20%D8%AF%D9%85%D9%88%D8%B9%D9%83%20%D9%8A%D8%A7%D8%B9%D9%8A%D9%88%D9%86%D9%8A"}