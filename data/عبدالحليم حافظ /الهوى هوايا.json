{"title":"الهوى هوايا","lyrics":"الهوى هوايا\n\nابنيلك قصر عالي\n\nواخطف نجم الليالي\n\nواشغلك عقد غالي\n\nيضوي احلى الصبايا\n\nانا الهوى هوايا هوايا\n\n\n\nالهوى هوايا\n\nيبقى القمر قاربنا\n\nوالليل بحر مهاودنا\n\nوالنسمة اللي تاخدنا\n\nترجع شايله الحكايه\n\nالهوى هوايا\nالهوى هوايا\n\nندخل كتب الحكاوي\n\nواروي سنينك غناوي\n\nواعمل طبيب مداوي\n\nواشيل حبي دوايا\n\nانا الهوى هوايا هوايا\n\n\n\n---\n\n\n\nالهوى هوايا انا الهوى هوايا\n\nارسم صورتك في يدي\n\nعالنسمة اللي تعدي\n\nعالفجر ابو ضحكة وردي\n\nع العمر اللي ورايا\n\n\n\nالهوى هوايا انا الهوى هوايا\n\nلو الايام بعدوني\n\nيصاحبك نور عيوني\n\nولو نامت جفوني\n\nيصحى في ليلك غنايا\n\nانا الهوى هوايا هوايا\n\n\n\n---\n\n\n\nالهوى هوايا\n\nانا الهوى هوايا\n\nفي عنيك يا حبيبتي\n\nتتوه مني سفينتي\n\nوكفايه انك انتي\n\nاللي فضلتي معايا\n\n\n\nالهوى هوايا انا الهوى هوايا\n\nلكن وانا كل حيله\n\nمش بملك يا اميره\n\nمن احلامي الكتيره ياعيني\n\nغير ضحكي وبكايا\n\nانا الهوى هوايا\n\n\n كلمات:\n\n\n\n\n\n\n ألحان:\n\n\n\n\n\n\n تاريخ:","author":"عبدالرحمن الابنودي","composer":"بليغ حمدي","date":"1969","url":"https://fnanen.com/klmat/alaghany/3/3bdal7lym-7afzh/alhoa-hoaya.html?arabic=الهوى هوايا"}