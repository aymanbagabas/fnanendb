{"title":"بيع قلبك","lyrics":"بيع قلبك بيع ودك .. شوف الشاري مين ؟\n\nشوف عهدي مين بعدي .. حايصونهولك مين ؟\n\nالعهد اللي رعاك .. والقلب اللي فداك\n\nأيامه عمرها بسنين .. شوف الشاري مين ؟\n\nقبل ما تنسى العهد الغالي .. فكر ليلة وهات لياليه\n\nشوف مين غيرنا قضى ليالي .. عايشه بعمر شبابي فيه\n\nح تلاقي خطوة قلبي وقلبك .. مستنيه هناك\n\nشايلالي كلمة فضلت .. منك لما كنت معاك\n\nواعمل إيه قوللي ياللي فاكرني .. بهجرك أعمل إيه\n\nبيع قلبك ..\nبتقول ناري تعبت قلبك .. مش دي النار اللي كان حبك\n\nطاير في جنها وسارح .. ليه دلوقتي بتبعد عنها ليه\n\nليه دلوقتي بتهرب منها ليه ؟ ما هو النهار رده زي امبارح\n\nأهجر على كيفك وانساني .. مسيرالأيام تجيبك تاني\n\nوأعمل إيه قوللي يا اللي فاكرني .. بهجرك أعمل إيه\n\nبيع قلبك ..\nأنا يسعدني تبعد عني .. وتجرب غيري في هواك\n\nشوف مين حبه أكتر مني .. لو شاف اللي أنا شفته معاك\n\nابني آماله وهدها .. واحسب دموعه وعدها\n\nوتعالى قوللي بعدها .. هو حبيبك والا أنا\n\nوأعمل إيه قوللي ياللي فاكرني .. بهجرك أعمل إيه\n\nبيع قلبك .. بيع ودك..\n\n\n\n\nحسين السيد\n\n\n\n\n\n\nكمال الطويل\n\n\n\n\n\n\n1957","author":"حسين السيد","composer":"كمال الطويل","date":"1957","url":"https://fnanen.com/klmat/alaghany/3/3bdal7lym-7afzh/by3-8lbk.html?arabic=بيع قلبك"}