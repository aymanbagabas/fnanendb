{"title":"بلاش عتاب","lyrics":"بلاش عتاب يا حبيبي .. بلاش عتاب يا حبيبي\n\nارحمني من العذاب .. يا حبيبي يا حبيبي\n\nبلاش العتاب ..\n\nطفِّيت كل الشموع .. و قلبي ارتاح و نام  \n\nإرتاح من الدموع .. و الحب و الآلام \n\nبلاش .. بلاش العتاب .. \n\nالقلب العاصي تاب .. والجرح القاسي طاب \n\nماصدقت انه طاب .. يا حبيبي يا حبيبي \nياما ياما قلبي داب .. من عذاب الحب ياما\n\nياما خبيت الآلام .. ياما شفت النور ضلام \n\nياما كنت اتمني يوم .. يوم يوم ابتسامة\n\nبلاش العتاب .. بلاش عتاب بلاش\n\nيا حبيبي يا حبيبي ..\nإديتك احلي ما في الدنيا .. اديتك حبي\n\nو آمنتك علي راحة بالي .. راحة بالي و علي فرحة قلبي\n\nو في حضن الشوق و الحنية .. غمضت عينيَّ شوية  \n\nو في ضل آمالي الحلوة .. و الدنيا ملك إيديَّ \n\nبصيت و لقيتك مش جنبي\n\nو لقيتني انا لوحدي .. انا لوحدي انا و قلبي و قلبي\n\nمش ببكي عليك مش ببكي .. عليك انا ببكي عليَّ\n\nياما ياما قلبي داب .. من عذاب الحب ياما\n\nياما خبيت الآلام .. ياما شفت النور ضلام \n\nياما كنت اتمني يوم .. يوم يوم ابتسامة\n\nبلاش العتاب .. بلاش عتاب بلاش\n\nيا حبيبي يا حبيبي ..\nلو كنت حبيبي .. من العذاب انا خدت نصيبي \n\nخدت نصيبي .. بلاش عتاب\n\nماتكلمنيش ع الحب .. ماتفكرنيش بالحب\n\nلا حياتي هي حياتي .. ولا قلبي اصبح قلب\n\nحبيت الحب عشانك .. و كرهت الحب عشانك \n\nابداً مش هقدر اسامحك .. ابعد خليك في مكانك \n\nانا بترجاك استني هناك .. استني بعيد علشان انساك \n\nياما ياما قلبي داب .. من عذاب الحب ياما\n\nياما خبيت الآلام .. ياما شفت النور ضلام \n\nياما كنت اتمني يوم .. يوم يوم ابتسامة\n\nبلاش العتاب .. بلاش عتاب بلاش\n\nيا حبيبي يا حبيبي ..\n\n \n\n\n\n\nمرسي جميل عزيز\n\n\n\n\n\n\nكمال الطويل\n\n\n\n\n\n\n1967","author":"مرسي جميل عزيز","composer":"كمال الطويل","date":"1967","url":"https://fnanen.com/klmat/alaghany/3/3bdal7lym-7afzh/blash-3tab.html?arabic=بلاش عتاب"}