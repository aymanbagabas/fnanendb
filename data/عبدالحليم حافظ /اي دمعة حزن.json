{"title":"اي دمعة حزن","lyrics":"أى دمعة حزن لا لا لا لا .. أى جرح فى قلب لا لا لا لا\nأى لحظة حيرة لا لا لا لا .. حتى نار الغيرة لا لا لا لا\nعايشين سنين أحلام .. دايبين فى أحلى كلام\nلا عرفنا لحظة ندم .. و لا خوف من الأيام\nو قلبى دق دق دق .. قلت مين على البيبان دق\nقاللى افتح ده الزمان .. قلت له يا قلبى لا\nجى ليه يا زمان .. بعد ايه يا زمان\nمن كام سنة قلبى و أنا .. عايشين هنا من كام سنة\nمن كام سنة دنيا الهنا .. بتضمنا من كام سنة\nو قال ايه جى الزمان يداوينا .. من ايه جى يا زمان تداوينا\nدا الأمل فى عينينا .. و الفرح حوالينا\nسأل الزمان و قال .. ايه غير الأحوال\nقلنا له حبينا حبينا .. و ارتحنا و نسينا الجرح بتاع زمان\n***\nاحنا احنا احنا اللى امنا للزمان احنا\nاحنا احنا اللى وخد منا الأمان و جرحنا\nو احنا اللى طاوعنا احنا و عمره فى يوم ما ريحنا\nولا ملامة علينا لا ملامة دا احنا تعبنا و دوبنا ياما\nو أما نادينا عليه يداوينا عمره ما فكر فى يوم يجينا\nو أدينا عايشين و بقينا عاشقين .. لا جراح فى قلوب و لادمع حزين\nو لما دق الحب بابنا .. الربيع نور شبابنا\nوقال ايه جى الزمان الزمان يداوينا .. من ايه جى يا زمان تداوينا\nدا الأمل فى عينينا و الفرح حوالينا\nسأل الزمان و قال ايه غير الأحوال\nقلنا له حبينا حبينا حبينا .. و ارتحنا و نسينا ارتحنا و نسينا\nالجرح بتاع زمان\n***\nوفى ليلة مش ناسيها .. سهران الفرح فيها\nجانى الزمان و معاه هدية .. فرحت بيها حبيبي الأولانى\nسافرت كتير معاه .. بأحلامى فى هواه\nسقيته من حنانى .. و بنيت معاه أمانى\nو قلت يا ريت يا دنيا .. تدينى عمر تانى\nو صحيت على العذاب .. لقيت الفرح غاب\nو الحب يا عينى داب .. أتارى الزمان كداب\nوقدرت يا زمان .. فى رحلة النسيان\nأنسى اللى كان و أرتاح .. و أبعد عن الأحزان\n***\nشوف يا قلبى .. شوف يا قلبى .. شوف يا قلبى\nشوف الدنيا يا قلبى حلوة ازاى بالحب بالحب يا قلبى\nعمرك شفت قمر سهران .. غير للعشاق\nو لا نجمة جايبة كلام .. غير للمشتاق\nكل العاشقين زينا عايشين .. لا جراح فى قلوب و لادمع حزين\nوقال ايه جى الزمان يداوينا .. من ايه جى يا زمان تداوينا\nدا الأمل فى عينينا و الفرح حوالينا .. سأل الزمان و قال ايه غير الأحوال\nقلنا له حبينا حبينا حبينا .. و ارتحنا و نسينا ارتحنا و نسينا\nالجرح بتاع زمان\nكورس : قال ايه جى الزمان يداوينا .. من ايه جى يا زمان تداوينا\nدا احنا حبينا حبينا و ارتحنا و نسينا و نسينا الجرح بتاع زمان","author":"محمد حمزة","composer":"بليغ حمدي","url":"https://fnanen.com/klmat/alaghany/3/3bdal7lym-7afzh/ay-dm3t-7zn.html?arabic=اي دمعة حزن"}