{"title":"التوبه","author":"عبدالرحمن الأبنودي","composer":"بليغ حمدي","lyrics":"أنا كل ما قول التوبه يا بوي ..\nترميني المقادير يا عين\nوحشاني عيونه السوده يابوي ..\nومدوبني الحنين يا عين\n\nمتغرب والليالي يا بوي ..\nمش سايباني في حالي يا عين\nوالرمش اللي مجرحني يا بوي ..\nضيعني وأنا كان مالي يا عين\n\nيا رموش قتاله وجارحه يا بوي ..\nوعيون نيمانة وسارحة ياعين\nأديكي عمري بحاله يا بوي ..\nواديني انتي الفرحة ياعين\n\nالقلب الأخضراني يا بوي ..\nدبلت فيه الأغاني يا عين\nولا قادر طول غيبتكوا يا بوي  ..\nيشرب من بحر تاني يا عين","url":"https://fnanen.com/klmat/alaghany/3/3bdal7lym-7afzh/altobh.html?arabic=&#x627;&#x644;&#x62A;&#x648;&#x628;&#x647;"}