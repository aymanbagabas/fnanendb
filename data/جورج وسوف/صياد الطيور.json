{"title":"صياد الطيور","author":"احمد فؤاد نجم","composer":"شاكر الموجي","date":"1990","lyrics":"يا صياد الطيور يا خالي .. صُباعك عن زناد الموت\nانا عصفور ضعيف الحال .. ولا كفّيش لعيالك قوت\nانا العصفور .. ولي في الخضره والميّه\nانا المولود .. على كفوف الجناينيّه\nبقول تغريد .. نغمها شديد قريب وبعيد\nياخذني الشوق .. على جناحو وابقى وحيد\nبقول تغريد .. نغمها شديد علىالسامعين\nياخذني الشوق .. على جناحو وابقى وحيد\nيا صياد الطيور يا خالي ..\nلعود ثاني لا أنا حيران .. ولا محزون ولا فرحان\nولا بشبع غُنى والحان .. ولا بحكي مع النِسمه\nولا بشكي من القِسمه ..\nولمّا الدنيا تبكيني .. اقول دي مصيرها مبتسمه\nوأديني سنين على ده الحال .. بقاسي المر والبطّال\nيا صياد الطيور يا خالي ..\nبشوف الصقر .. فارد في الهوى باعو\nواتباعو نشرهم .. في الفضا جاعوا\nطيور ثانيين .. صُغار مساكين\nجواعى لكن لا هم نايمين .. ولا صاحيين\nعشان نابو ومِخلابو .. تلاقي الكل احبابو\nودنيا تخاف من القوه .. وجوالدنيا مش هوّ\nبشوف بلبل غريب .. بيرقص رقصة المذبوح\nفي هفّة ريح .. سقط عشّه وفين حيروح\nوأديني سنين على ده الحال .. بقاسي المر والبطّال\nيا صياد الطيور يا خالي ..\nيا صياد الطيور .. حافظ على الخرطوش\nده مية عصفور .. كمان قدّي ما يستاهلوش\nحداك الصقر .. لو تضرب على وكره\nتلاقي اللّحم متكوّم .. ولا بياكلوش\nطاوعني ارميها من ايدك .. طاوع وارجع\nهزيل لحمي .. لا حيفيدك ولا ينفع\nشوفلك طير تاني .. واعيش انا مرتاح البال\nوأديني سنين على ده الحال .. بقاسي المر والبطّال\nيا صياد الطيور يا خالي ..","url":"https://fnanen.com/klmat/alaghany/j/jorj-osof/9yad-al6yor.html?arabic=%D8%B5%D9%8A%D8%A7%D8%AF%20%D8%A7%D9%84%D8%B7%D9%8A%D9%88%D8%B1"}