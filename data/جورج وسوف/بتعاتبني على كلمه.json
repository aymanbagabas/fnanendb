{"title":"بتعاتبني على كلمه","lyricist":"شاكر الموجي","composer":"شاكر الموجي","date":"1983","lyrics":"بتعاتبني على كلمه جات منّي من غير تفكير\nبتحاسبني على غلطه ده انت ياما غلطت كتير\nما فيش حساب… بين الأحباب\nما فيش حساب بين الأحباب\nإن كنت ناوي تصون الود\nده انت يا روحي إن جيت للجد\nلو عدينا نتوه في العد\nنتـــــــوه نتوه في العد\n\nليه بتفكّر في اللي ليك\nوتنسى دايماً اللي عليك\nده غلطه وكانت مش ذنبي\nإني يوم ما أحلمش بيك\nما انت دايماً في خيالي\nوفمنامي وعلى بالي\nما فيش حساب… بين الأحباب\nما فيش حساب بين الأحباب\nإن كنت ناوي تصون الود\nده انت يا روحي إن جيت للجد\nلو عدينا نتوه في العد\nنتـــــــوه نتوه في العد\n\nلو تحب الحب يوم\nيبقى العتاب ما لوش لزوم\nليه دايماً بتحب تلومني\nانت الجاني وانا المظلوم\nليه بنسى وما تهونش عليّا\nانت ليه غاوي قسيّه\nما فيش حساب بين الأحباب\nما فيش حساب بين الأحباب\nإن كنت ناوي تصون الود\nده انت يا روحي إن جيت للجد\nلو عدينا نتوه في العد\nنتـــــــوه نتوه في العد","url":"https://fnanen.com/klmat/alaghany/j/jorj-osof/bt3atbny-3la-klmh.html?arabic=%D8%A8%D8%AA%D8%B9%D8%A7%D8%AA%D8%A8%D9%86%D9%8A%20%D8%B9%D9%84%D9%89%20%D9%83%D9%84%D9%85%D9%87"}