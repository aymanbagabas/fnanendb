{"title":"لو كل عاشق","author":"فوزي ابراهيم","composer":"امجد العطافي","date":"1999","lyrics":"لو كل عاشق في الهوى يختار نصيبو\nما كانش عاشق يا هوى فارق حبيبو\nما تعاتبونيش يا أهل الملام ما تعاتبونيش\nما تعاتبونيش يا أهل الملام وإدعو معايا\nلكل مجروح في الهوى يلقى طبيبو\n\nحبيته أيوه وغيره هوّ ما هويـــت\nوفي بعده عنّي بحس إني إنتهيت\nلكن نصيبنا نصيبنا كل واحد مننا\nيمشي لوحده في الطريق ويقول يا ريت\n\nمكتوب لقلبي بعد قلبو يعيش حزين\nوأقول يا روحي بعد روحي أعيش لِمين\nيا ريت بإيدنا بأيدنا تاني نجمع شملنا\nويعود حبيبنا حبيبنا يحضن الأشواق يا ريت","url":"https://fnanen.com/klmat/alaghany/j/jorj-osof/lo-kl-3ash8.html?arabic=%D9%84%D9%88%20%D9%83%D9%84%20%D8%B9%D8%A7%D8%B4%D9%82"}