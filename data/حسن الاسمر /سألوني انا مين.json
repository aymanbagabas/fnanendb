{"title":"سألوني انا مين","lyrics":"سألوني أنا مين\nقولتلهم أنا الأيام خانتني\nوأنا الليالي سهرتني\nوالدموع سقيتني\nالدموع سقيتني\nأنا مين .. أنا مين .. أنا مين\nأنا اللي كلي جروح وم الزمن مجروح\nأنا الزمان هدني ولا حد بيودني\nولما أقول آآآه في ناس تقول الله\nأنا مين .. أنا مين .. أنا مين\n\nيا عيني كله جروح وم الزمن مجروح\nأنا اللي تايه أنا ويوم عذابي بسنه\nأنا مين .. أنا مين .. أنا مين\n\nماكانش عشمي ماكانش ظني\nماكانش أملي تجرحوا فيا\nسهر الليالي وحب غالي\nألقاه آسيه\nشايفين دموع عنيا حاسين باللي بيا\nوالنار آيده فيا\nوجايين يسألوا\nأنا مين .. أنا مين .. أنا مين\n\nخدت العذاب أنا من بابه\nيا حزن قلبي يا عذابه\nقولولي اشكي اشكي لمين\nوأروح بجرحي يا جرحي لمين\nأنا والهموم أصل وصوره\nدنيتنا آسيه ومهجوره\nيا عيني ع البخت يا عيني\nالدمع عمره ما ساب عيني\nأحزاني حاولوا يعدوها\nعدوا النجوم ولا عدوها\nأنا اللي حزني مالوش آخر والفرح عني بيتاخر\nآه م النار اللي أنا فيها الصبر كله ما يطفيها\nأنا اللي توهت في أحزاني والمر ع المر رماني\nالكل باعني وجرحني ولا ألف آه بتريحني\nأنا اللي عايش وحداني ماليش صحاب غير أحزاني\nلو كانت جروحي بتتكلم كانت تقول أنا باتألم\nحرام عليكي يا دنيا حرام\nيبقى إنتي والأيام ده حرام\n\nالفرح غايب وناسيني وان جاني مره يبكيني\nالبخت مايل م الأول جايب أسى أول بأول\nكتمت حزني وداريته وعشقت صبري وحبيته\nسيرة اللي فات بتعكرني ياريت ما حد يفكرني\nارحمني منك يا زماني ارحم دموعي وأحزاني\nالدنيا دي دارت بيا مالقيتش فيها إلا أسيه\nغلبت أدور ع الراحه في دنيا أسيه وجراحه\nأنا اللي ماشي ماشي يا عين\nماعرفش رايح أنا على فين","url":"https://fnanen.com/klmat/alaghany/7/7sn-alasmr/salony-ana-myn.html?arabic=&#x633;&#x623;&#x644;&#x648;&#x646;&#x64A; &#x627;&#x646;&#x627; &#x645;&#x64A;&#x646;"}