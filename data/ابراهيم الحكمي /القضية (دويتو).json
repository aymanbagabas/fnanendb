{"title":"القضية (دويتو)","author":"علي المساعد & مبارك الحديبي","composer":"ابراهيم الحكمي","lyrics":"(ابراهيم الحكمي) ..\nبرفع قضيه على الدنيا ومافيها ... واول قضيه برفعها على حالي\nوبشعل النار في نفسي واطفيها ... خلاص مليت والله تعبت احوالي\n(ساندرا):\nانا متأكده انك ماتسويها ... انا متأكده منك ياهوا بالي\nنارك حبيبي اعرف شلون اطفيها .. واعرف انا شلون تهدا يابعد حالي\n\n(ابراهيم الحكمي) ..\nيا فارع الطول لا يمكن اعديها ... الزله اللي تجي من الصاحب الغالي\nمليت ها الناس اجاملها واداريها ... كله على حساب نفسي زاد غربالي\n(ساندرا) ..\nتثور دايم على الدنيا و مافيها ... وبعد دقيقه واقل شوي تصفالي\nالعاده هذي ياليتك تخليها .. تظلم وتغلط وترجع تعتذر تالي\n\n(ابراهيم الحكمي) ..\nخلاص ماني مكحلها ابعميها ... بحوسها واقبل الاول على التالي\nلاتقول مقدر اسويها اسويها ... تدري وانا ادري اسوي على بالي\n(ساندرا) ..\nانا اترجاك كحلها لا تعميها ... لاتثور وتحرق اعصابك على الخالي\nسوالف الليل نهار الحب يمحيها ... باكر تجيني ويهدا موجك العالي","url":"https://fnanen.com/klmat/alaghany/a/abrahym-al7kmy/al8dhyt--doyto-.html?arabic=%D8%A7%D9%84%D9%82%D8%B6%D9%8A%D8%A9%20(%D8%AF%D9%88%D9%8A%D8%AA%D9%88)"}