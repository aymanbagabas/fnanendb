{"title":"الله على الجمس","lyrics":"الله على الجمس لولا وارد الستين ... ياليت مابدلو روده وسكانه\nياليت شالو مقصاته مع الجنبين ... خلوه سسته على الدنقل كما اخوانه\nربحان يامن شراء من اربعه وستين ... ما يشتكي نفضة البطناج ربانة\nالله واكبر على من ضبط التيمين ... وزن بلوفه وبَرينقه وذرعانه\nلولا السلنسر وسيع ودبته مترين ... كان انفجر من لهيب النار شكمانه\nبين السلندر وبين الهيتله وجهين ... أطرنبة الماي تقلب بين قمصانه\nاما الشنابر مع البستن بوزنبين ... على الكرنكات في بوشات مليانه\nاكويل والديلكو مايحرق ابليتين ... اسلاك في الكوب وافهم حق ميزانه\nواحد وخمسه وثلاثه وسته قبل اثنين ... الاربعه حطها في آخر الخانه\nالدينما والكتاوت شغلها تموين ... بتريه للسلك والليتات بطرانه\nالسير والمروحه في وسط الكاور تلحين ... تشبه ربابة ابومحمود والحانه\nباور استيرنق في السكان له بيبين ... يعجبك تصفير سفتي بلف خزانه\nاما الغماره بلاسلكي بكشافين ... طبلون ورشه عليه اسمه وعنوانه","url":"https://fnanen.com/klmat/alaghany/6/6ahr-ala7saiy/allh-3la-aljms.html?arabic=%D8%A7%D9%84%D9%84%D9%87%20%D8%B9%D9%84%D9%89%20%D8%A7%D9%84%D8%AC%D9%85%D8%B3"}