{"title":"بقى ده ياقلبي","lyrics":"دلوقتي انا خت بالي .. وياريتني ما خت بالي\n\nاتاري حبيبي .. ده حبيبي ناسيني\n\nعمره ما حس بيا .. ولا فكر ثانيه فيا\n\nوضاعوا وراحوا ليالي\n\nبقى ده يا قلبي .. اللي انت فاكره كان بيحبني\n\nاتاريه بيلعب بيك وبيا .. وعمره ما حسني\n\nده انا حبي عمري .. هان على قلبي\n\nلو كان عمره بايديا .. اه لو يرجع تاني ليا\n\nواشوفه بعيني .. هداري حنيني\n\nغلطة عمري بيا ان انا .. قربته يا قلبي ليا\n\nوضاعوا وراحوا ليالي\nكان اغلى من عيني .. كان صوته يحييني\n\nعايشني بالاحلام .. سمعني احلى كلام\n\nوصحيت يا قلبي لقيت .. ناره بتكويني\n\nالكدب كان باين .. والغدر كان باين\n\nابكي يا قلبي عليه .. وعلى اللي انا فيه\n\nايه اصعب من الدموع .. على قلبي كان خاين\n\nبقى ده يا قلبي .. اللي انت فاكره كان بيحبني\n\nاتاريه بيلعب بيك وبيا .. وعمره ما حسني\n\nده انا حبي عمري .. هان على قلبي\n\n \n\n\n\n\n\n\n\n\n\n\nاستمع إلى \"بقى ده ياقلبي\" على أنغامي","date":"2010","url":"https://fnanen.com/klmat/alaghany/r/raghb-3lamt/b8a-dh-ya8lby.html?arabic=بقى ده ياقلبي"}