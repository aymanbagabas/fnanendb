{"title":"مستنيه","lyrics":"مستنيه .. مستنيه\nمهما النار حـ تشعلل فيٌه\nاصل انا عارفه قلبك طيب\nيعني مسيرك ترجع ليٌه\nمستنيه .. مستنيه ..\n\nانا عايزاك يزم تسأل قلبك\nعن قلبي اللي بحبك دايب\nموش حـ تلاقي قلب يحبك\nمهما لقيت في الدنيا حبايب\nانا حبيتك .. اكثر مني\nقد ما قلبك قاسي عليٌه\nاصل انا عارفه قلبك طيب..\nيعني مسيرك ترجع ليٌه\nمستنيه .. مستنيه ..\n\nاللي يكون له قلب حنين زيك\nعمره مايصبح قاسي\nولا عمره يفكر يجافيني\nويخليني في بعده اقاسي\nوما يصعبش عليه تعذيبي\nاو ما يحنش قلبو عليٌه ..\nاصل انا عارفه قلبك طيب\nيعني مسيرك ترجع ليٌه\nمستنيه .. مستنيه\n\nمستنيٌه لقاك يسعدني\nوينسيني اللي بيجرالي\nكل مناي يوم تبعدني\nعن افكاري وحيرة بالي\nانا قضيت العمر بحالو\nاسأل عنك كل شويه ..\nاصل انا عارفه قلبك طيب\nعلى شان كدا انا مستنيه\nمستنيه .. مستنيه ..","url":"https://fnanen.com/klmat/alaghany/l/lyla-mrad/mstnyh.html?arabic=&#x645;&#x633;&#x62A;&#x646;&#x64A;&#x647;"}