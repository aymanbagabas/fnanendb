{"title":"اللي يقدر على قلبي","lyrics":"ليلى مراد\n\nاللي يقدر على قلبي يخطفه وأنا أجري وراه\n\nواللى يقدر على حبي يخطبه وأنا أعيش وياه\n\nوساعة إيدى ما تيجي فى إيديه أحس بقلبه وأشوف بعيينيه\n\nأنا أشوف بعينيه \nإسماعيل يس\n\nأهو أنا .. أهو أنا .. ولا حد ينفع إلا أنا\n\nشكلي صحيح مالوش دوا لكن اختصاصي فى الهوى\n\nماما فاتت لي فى البلد .. أطيان كتير مالهاش عدد\n\nكان عندها اتنا عشر ولد ما فضلش منهم إلا أنا\n\nوالعزبة دي في شبرا اليمن وح ابيعها بكرا مقدماً\n\nوح اشتري بيها موقتاً دبلة خطوبة حبنا\n\nبس ارحمى .. بس اقبلي .. ما تضيعيش مستقبلي\nليلى مراد :\n\nكلام جميل .. وكلام معقول .. ما اقدرش أقول حاجة عنه \n\nلكن خيال حبيبي المجهول مش لاقيه فيك حاجه منه\nشكوكو\n\nمن ناحية قلبى ونار قلبي   واتحب بموت\n\nوحبيبى لو غاب يوم عني أرقع ميت صوت\n\nبلدى ومدردح وإذنجى واكسب جنيهات\n\n واعمل م الفول والطعمية أربع عمارات\n\nندرٍ علي لو قلتي أيوة لأخلّي روحي فى إيديكى شمعة\n\nوافرش عيني في كل خطوة تمشي عليهم والشمعة والعة .\n\n \n\nليلى مراد :\n\nكلام جميل .. وكلام معقول .. ما اقدرش أقول حاجة عنه\n\nلكن خيال حبيبي المجهول مش لاقيه فيك حاجه منه\nمحمد عثمان\n\nسيبك منهم ده ما فيش غيري  قيمة ومركز ووظيفة ميرى\n\nمربوط ع الدرجة التامنة والناس درجات\n\nومرشــح آخد التاســـــــعة غير العلاوات\n\nما اعرفش لا كده ولا كده م الباب للباب\n\nلا لي دعوة لا بده ولا بده ولا لي أصحاب\n\nيعنى المهية من الصرّاف مع العلاوة على الانصاف\n\nحيكونوا ملك إيديكى نضاف \n\nوإنشالله آكل أنا عيش حاف حاف\nليلى مراد :\n\nكلام جميل .. وكلام معقول .. ما اقدرش أقول حاجة عنه\n\nلكن خيال حبيبي المجهول مش لاقيه فيك حاجه منه\nالياس مؤدب\n\nجيتك من آخر لبنان .. مسلوب الفكر وطمعان\n\nاحظى بعيون الغزلان واشرب من نهر الخلان\n\nبحياة ها الورد المبذور فى خدود تحاكي البنور\n\nبحياة من صوّر ها النور ما تخليني أرجع عطشان\n\nنظرة واحدة تشبك قلبي بها العينتين\n\nكلمة واحدة تصير  معاهدة بين قلبين\n\nنكتبها بغزل وجنون .. نبصمها بحبات عيون\n\nوتصيرى ليلى وأنا المجنون وأنا المجنون\nليلى مراد :\n\nكلام جميل .. وكلام معقول .. ما اقدرش أقول حاجة عنه\n\nلكن خيال حبيبي المجهول مش لاقيه فيك حاجه منه\nليلى مراد : \n\nحبيبى ...\n\nعمالة أدور عليك وأتاريك هنا جنبى مافضلش غير نظرة واحدة\n\nأفتح لها قلبى ...\n\nكلمينى .. يا شاغلنى\n\nطمنى يا شاغلنى ...","author":"حسين السيد","composer":"محمد عبدالوهاب","url":"https://fnanen.com/klmat/alaghany/l/lyla-mrad/ally-y8dr-3la-8lby.html?arabic=اللي يقدر على قلبي"}