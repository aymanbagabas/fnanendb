{"title":"باب الغفران (ديني)","author":"محمد مراد فؤاد","composer":"سيد مكاوي","lyrics":"باب الغفران بخمسة اركان بالنور مليان نور اسلامك\nوعليه ملكين واقفين الاتنين يستنوا صلاتك وصيامك\nوتلاقي الحور داير مايدور يستنوا اوامرك وكلامك\nياللا ياغفلان باب الرحمن مفتوح على اخره قدامك\n\nركن التوحيد لله تمجيد يارب فريد في ملكوتك\nوالصلاة والصوم فرض ومحتوم اياك اياك وقت يفوتك\nوزكاة المال من قرش حلال حتكون م الفايض من قوتك\nوالحج كمان رحمة وغفران لو تقدر حيزيد اكرامك\nياللا ياغفلان باب الرحمن مفتوح على اخره قدامك\n\nقلبك يرتاح لو كل صباح بتقوم الفجر وبتصليه\nراح تبقى سعيد والرزق يزيد والمولى بفضله يبارك فيه\nالعبد ان تاب يلقى التواب من عند الباب بيرحب بيه\nواقرا القران بركة وغفران هو اللي ينور ايامك\nياللا ياغفلان باب الرحمن مفتوح على اخره قدامك","url":"https://fnanen.com/klmat/alaghany/l/lyla-mrad/bab-alghfran--dyny-.html?arabic=&#x628;&#x627;&#x628; &#x627;&#x644;&#x63A;&#x641;&#x631;&#x627;&#x646; (&#x62F;&#x64A;&#x646;&#x64A;)"}