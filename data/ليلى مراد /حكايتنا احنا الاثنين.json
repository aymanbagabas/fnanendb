{"title":"حكايتنا احنا الاثنين","lyrics":"انا احبك وافضل احبك .. وانت عذابي ودمع العين\nتخاصمني وتنكر حبك .. طيب .. حبي اوديه فين ؟\nموش بس حكاية قلبك .. حكايتنا احنا الإثنين ..\n\nيا مسهر دمع عيوني .. وحارمني ضي عينيك\nالاقيك للسهد بايعني .. والاقيني ببكي عليك\nمن الغلب اغضب من حبك .. وبقلبي بحن إليك\nموش بس حكاية قلبك .. حكايتنا احنا الإثنين ..\n\nالناس بيقولو حبيبي .. خيبت ضنونهم ليه ؟\nامال لو كنت عدوي .. يا حبيبي حـ تعمل ايه ؟\nولا مره تقول فين هو .. ولا قلت اطل عليه\nموش بس حكاية قلبك .. حكايتنا احنا الإثنين ..\n\nكدا برضو تروح ولا تسأل .. وتفوتني حيران فيك\nمن ايه واخذ على خاطرك .. وبأيه اقدر ارضيك\nاذا كنت نسيت ايامي .. موش حـ انسى جمال لياليك\nموش بس حكاية قلبك .. حكايتنا احنا الإثنين ..\n\nانا احبك وافضل احبك .. وانت عذابي ودمع العين\nتخاصمني وتنكر حبك .. طيب .. حبي اوديه فين ؟\nموش بس حكاية قلبك .. حكايتنا احنا الإثنين ..","url":"https://fnanen.com/klmat/alaghany/l/lyla-mrad/7kaytna-a7na-alathnyn.html?arabic=%D8%AD%D9%83%D8%A7%D9%8A%D8%AA%D9%86%D8%A7%20%D8%A7%D8%AD%D9%86%D8%A7%20%D8%A7%D9%84%D8%A7%D8%AB%D9%86%D9%8A%D9%86"}