{"title":"يا مين يقولك","lyrics":"يـا مين يقول لك ازاي حياتي وازاي باعيشها\n\nويا مين يقول لي ازاي حياتك وازاي عايشها\n\nوازاي حالك في الدنيا بـَعدي\n\nوا زاي حالها ويـّاك في بـُعدي\n\nشاغل خيالك ايه ؟ ليلك نهارك ايه\n\nيا مين يقول لي ويا مين يقول لك\nأجمل ليالي قضيتها جنبك\n\nفين انت قول لي وفين الليالي\n\nراحت بقربك وفاتت لي حبك\n\nآه من الليالي ما لهمش غالي\n\nراحوا بهنايا.. راحوا بآمالي .. راحوبغرامنا\n\nوباعيش حياتي على وهم صدفة تجمع ما بيننا\n\nارجع لي خدني من ألف صورة في دموع عينيّ\n\nارجع لي خدني من ألف حاجة بتهدّ فييّ\n\n \n\nأيامي بعدك وقفت بعمري\n\nلاهي قادرة ترجع ولا عايزة تجري\n\nفي اللحظة اللي افترقنا فيها\n\nنهر الليالي بيصب عمري\n\nمن يوم بعادك والشوق بقلبي سارح بناره\n\nعَـمّال بيحرق في صبر قلبي ليله ونهاره\n\n \n\nأشواق عنيدة بتدق قلبي\n\nمن كل ناحية أشواق عنيدة\n\nوبنار جديدة بتصحّي جرحي\n\nفي كل لحظة في نار جديدة\n\nوتاخدني مـَرة لأيام بعيدة حلوة وحبيبة\n\nوتيجبني تاني لأيام قريبة مـُرة وغريبة\n\nارجع لي خدني ...........\n\n\n\n\nعلي مهدي\n\n\n\n\n\n\nسيد مكاوي","author":"علي مهدي","composer":"سيد مكاوي","url":"https://fnanen.com/klmat/alaghany/l/lyla-mrad/ya-myn-y8olk.html?arabic=يا مين يقولك"}