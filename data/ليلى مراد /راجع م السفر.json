{"title":"راجع م السفر","author":"محمود عفيفي","composer":"محمد ضياءالدين","lyrics":"وقالولي راجع م السفر .. وقالولي راجع\nحسيت بإن الليل مشي .. والفجر طالع\nولقيت بشايرك هلت عليه\nوالدنيا ضحكت قدام عنيه\nياللي انت راجع م السفر ..\n\nوصيت عليك النسمه .. تحضن خطوتك\nوالورد يفرش لك عبيره بسكتك\nوالشمس ما تحماشي .. وانت بطريقك ماشي\nزي الربيع .. بتصحي أملي بضحكتك\nياللي انت راجع م السفر ..\n\nيا ألف اهلاً بيك وسهلاً .. يا حياتي\nيا عمر قلبي وكل حبي .. وذكرياتي\nدنا من زمان وانا في انتظارك .. بالاغاني\nولما تقابلنا انكتبلي عمر تاني\nوعرفت اغني غنوتي .. ونسيت اهاتي\nياللي انت راجع م السفر ..","url":"https://fnanen.com/klmat/alaghany/l/lyla-mrad/raj3-m-alsfr.html?arabic=&#x631;&#x627;&#x62C;&#x639; &#x645; &#x627;&#x644;&#x633;&#x641;&#x631;"}