{"title":"اعتذر لك","lyrics":"كله إلا انت تزعل .. يا مدور رضاي\nاعتذر لك ولا أسأل .. عن وش اخطيت فيه\nايه مخطي ونادم .. واعتذر عن خطاي\nوابشر بكل ما تامر .. عيونك عليه\nتبتسم لي ودمعك .. تذرفه من وراي\nظنك اني ما اعرفك .. تخفي الدمع ليه\nاعرفك من خطاوي .. مشيتك وانت جاي\nحتى صمتك اعرفه .. واعرف اللي يبيه\nقسوتي دون مدري .. بينت لي غلاي\nوطيبتك وانت تدري .. عشق ماله شبيه\nانت لا قلت احبك .. يتسع لي فضاي\nوالسوالف تطـيـب .. وخاطري تحتويه\nكل ليله بدونك .. ما توافق هواي\nوليل يبدا بصوتك .. علّني ما انتهي\nقالوا الناس تزعل .. قلت اخف لسماي\nبس لا يزعل اغلى الناس .. وما اقدر اجيه","author":"فهد المساعد","composer":"مبهم","date":"2021","url":"https://fnanen.com/klmat/alaghany/3/3bdalmjyd-3bdallh/a3tzar-lk.html?arabic=اعتذر لك"}