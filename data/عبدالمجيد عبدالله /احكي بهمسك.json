{"title":"احكي بهمسك","lyrics":"احكي بهمسك حبيبي توّها تغفي جروحي\n\nلا تصحيها ترا تنويمها عندي صعب\n\nليه متأخر حضورك ؟\n\nراحت ايامي وروحي !\n\nلي ثلاث سنين بحدادي على قول العرب\n\nاحرجوني في سؤالي عنك وما اقوى ابوحي\n\nكل ما قالولي وينه ؟\n\nقلت .. ماربي كتب !\n\nايش اجاوب ؟\n\nوانت داري عارف الحال بوضوحي\n\nمن يصدقني اذا قلت الفراق بلا سبب ؟!\nتوّها تنزل دموعك !\n\nجعلها تكفير نوحي ..\n\nالله يسامحك مابي ادعي بلحظة غضب\n\nصرت ماضي في حياتي وانت بالماضي طموحي\n\nدارت الدنيا وياما دارت الدنيا عجب !\n\nخذ جنودك من خفوقي ما بقى لك بي فتوحي\n\nجيشك اللي مارحمني .. بعد مافاز .. انغلب!\n\nلا تجيني ودي تنسى دربي وترحم جروحي\n\nخلها تغفى طلبتك هذا هو آخر طلب\n\n\n كلمات:\n\n\n\n\n\n \n ألحان:\n\n\n\n\n\n\n تاريخ:","author":"العاليه","composer":"سهم","date":"2012","url":"https://fnanen.com/klmat/alaghany/3/3bdalmjyd-3bdallh/a7ky-bhmsk.html?arabic=احكي بهمسك"}