{"title":"استكثرك","author":"خالد الفيصل","composer":"صالح الشهري","lyrics":"استكثرك وقتي علي وغدابك\nعادة زماني كل ما طاب هوّن\nليت الذي ودّاك يازين جابك\nتشوف عقبك كيف الايام سوّن\nشرق مشيت وغرب وقتي مشى بك\nوالقلب ماله لايم فيك لو ون\nعقب الهنا بك ذاق لوعة عذابك\nتــلونت دنيــــاه .. ولا تـلون\nطويتني طي الورق في كتابك\nحتى معاليق الحشا لك تطون\nاشتقت لايام الهوى في جنابك\nيوم الشموع بليل الاحباب ضوّن\nواشتقت اقول لهاتفك مرحبا بك\nوأشتقت لغيوم الصحاري تكوّن\nعوّد ترى داعي الهوى عند بابك\nوارو القلوب اللي بعد ما تروّن\nغنيت لك عمري ولا جا جوابك\nوأسمي مع مجنون ليلي تدوّن","url":"https://fnanen.com/klmat/alaghany/3/3bdalmjyd-3bdallh/astkthrk.html?arabic=&#x627;&#x633;&#x62A;&#x643;&#x62B;&#x631;&#x643;"}