{"title":"اجي نتسالمو","lyrics":"اجي نتسالمو يمكن نتفاهمو\n\nاش بيني وبينك قولي لله\n\nعلاش نتخاصمو\n\n\n\nالعتاب ما يفيذنا\n\nغير يزيدنا عذاب وخصوم\n\nاحسن نتسامحو\n\nواجي نتصالحو\n\nالخصومة حشومة\n\nالحبيبة العزيزة ..\n\nعندي معاك عهد ربي\n\nفي ترابك هايم مشغول\n\nوانت يا حبيبة قلبي\n\nخلي اللي بغا يقول شي يقول ..\n\nاجي نتسالمو يمكن نتفاهمو\n\nاش بيني وبينك قولي لله\n\nعلاش نتخاصمو\n\n\n\nشافوني وشافوك الناس\n\nوعرفونا مخطوبين\n\nنتصالحو مفيها باس\n\nظالمين ولا مظلومين ..\n\nعندي معاك عهد ربي\n\nفي ترابك هايم مشغول\n\nوانت يا حبيبة قلبي\n\nخلي اللي بغا يقول شي يقول ..\n\nاجي نتسالمو يمكن نتفاهمو\n\nاش بيني وبينك قولي لله\n\nعلاش نتخاصمو","author":"احمد الطيب العلج","composer":"عبد الوهاب الدكالي","url":"https://fnanen.com/klmat/alaghany/3/3bdalohab-aldokaly/ajy-ntsalmo.html?arabic=اجي نتسالمو"}