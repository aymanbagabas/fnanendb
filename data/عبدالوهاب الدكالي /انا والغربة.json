{"title":"انا والغربة","lyrics":"أنا والغربة ومكتابي\n\nعايش جوّال…\n\nلا تقهرني بحور الشوق..\n\nولا توقف فـي طريقي جبال\n\nرمال الصحرا عارفاني..\n\nوأرض الله…\n\nوصوت الحبّ ناداني..\n\nوتهت وراه..\n\nنتخطى الشوك ونوصلّو\n\nلو كان محال..\n\nجوال أنا والغربة ومكتابي\n\nعايش جوال\n\n\n\nالليل وخّا يطفي نجومو\n\nما يخوّفني..\n\nوِلى تحدّاني بهمومو\n\nما يرجعني..\n\nالخطوة ثابته وطريقي حتما نمشيه\n\nما دام حبيبي ناداني…\n\nوْلاغاني..\n\nالمسافة لازم تهون\n\nونوصلّيه..\n\nولمّا الغربة ترميني فـي الدوّامة\n\nودروبي تولّي مظلامه\n\nموّالي يصبح رفيقي\n\nقنديل كينوّر طريقي\n\nويتمنّى لي السلامة\n\n\n\nاحياني على الغربة\n\n\n\nنبقى ماشي ليل مع نهار\n\nمع التيّار\n\nنتعذّب .. وخّا نتعذّب\n\nونتغرّب .. وخا نتغرب\n\nحتّى يوصل ميعاد الحبّ\n\nونتلقّاه..\n\nوترتاح الآه..\n\nعايش جوال\n\nكنت ومزال عايش جوال\n\nوالصبر ولفني وولفتو\n\nولينا صحاب\n\nوبعد العشرة فتح ليا باب\n\nوقالي هناك كاين الحباب\n\nذوبت الحزن اللي كواني\n\nدويت الجراح اللي فيا\n\nدويت وعييت ما نداوي\n\nزرعت الورد في وجداني\n\nرجعت البسمة الصبية\n\nوقلت لعيوني ياعيوني\n\nنهارك بان\n\nيسطع ويغنّي يا عيوني\n\nبشمس الأمان..\n\nوالحبّ غزلّك يا قلبي..\n\nخيمة لحلام\n\nفيها تدفا من برد ليّام..\n\nوتنسى الغربة والترحال\n\nجوّال..","author":"حسن المفتي","composer":"عبدالوهاب الدكالي","url":"https://fnanen.com/klmat/alaghany/3/3bdalohab-aldokaly/ana-oalghrbt.html?arabic=انا والغربة"}