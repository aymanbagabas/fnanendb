{"title":"مشى غزالي","lyrics":"مشى غزالي ولارجع وخوات الدار علينا\n\nاش من طريق ياناس تبع نمشيوها على عينينا\n\nخلى العين العين العين خلى العين كتدمع\n\nوخلى القلب القلب القلب خلى القلب فيه غبينة\n\n\n\nكان شمس كتسطع كان نور في عينينا\n\nكان نجمة كتلمع كان مشموم في ايدينا\n\nرجانا في الله ماتقطع وخا مشى سمح فينا\n\nفوقاش الشمل يتجمع و نشعلوا شموع المدينة\n\n\n\nفوقاش نهارنا يطلع وتغرد الطيور علينا\n\nبكلام الحب المرصع وترجع الايام الحنينة\n\nننساو كل ما وقع ونقول عاد ابدينا\n\nمال غزالي الا رجع وعمر الدار علينا","url":"https://fnanen.com/klmat/alaghany/3/3bdalohab-aldokaly/msha-ghzaly.html?arabic=مشى غزالي"}