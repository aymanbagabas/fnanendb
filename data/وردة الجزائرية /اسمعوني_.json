{"title":"اسمعوني","lyrics":"يا أهل الهوى قبل ما تظلموني اسمعوني\nاسمعوني و اسمعوني و افهموني\nعشقنا ياما عشقنا\nوشربنا سنين م الهوى شربنا سوا\nودبنا ياما دبنا \nواتعذبت قلوبنا\nوف ليلة قابلوه , كلموه, سألوه\nعن اسمي سألوه , عن حبي سألوه\nقال ما اعرفوش , ما قابلتوش , ما شفتوش , ما عشقتوش\nقال يعني مش فاكرنا , ولا فاكر حب بينا \nوايامنا سوا\nقال لكو ايه .. ما تستغربوش\nهو في حد النهاردة بيفتكر\nروح .. روح\nروح قول له يا قمر\nفاكرنا ولا ناسي\nناسينا ولا فاكر\nليالي السهر\nماتقول له يا قمر\nولا انت يا قمر\nاتعلمت القساوة وبقيت زي حبيبي\nبتنسى يا قمر حبايبك يا قمر\nغريبة و مش غريبة .. دنيا و فيها العجايب\nبتريح اللي ظلموا و بتتعب الحبايب\nمين.. مين\nيخلص مين كده يا ناس\nمين .. مين\nيضيع منه احلى سنين\nوتيجي ايام و يقول للناس\nانا ما اعرفش هو مين\nوآه .. لو الأيام بتتكلم كانت قالت عملنا ايه\nوكان الحب اد ايه و راح ازاي و كنا ازاي و دلوقتي بقينا ايه\nوشوفوا بيقول علينا ايه\nده ف ليلة قابلوه , كلموه, سألوه\nعن اسمي سألوه , عن حبي سألوه\nقال ما اعرفوش , ما قابلتوش , ما شفتوش , ما عشقتوش\nقال يعني مش فاكرنا , ولا فاكر حب بينا \nوايامنا سوا\nقال لكو ايه .. ما تستغربوش\nهو في حد النهاردة بيفتكر\nاسمعوني\nباقول لكو ايه .. اسمعوني\nما تيجوا بينا ننسى اللي كان\nننسى سوا غدر الزمان\nاسمعوني\nايه رأيكم؟ \nبتقولوا ايه؟\nخسارة و الف خسارة\nلكن اعمل ايه\nده ف ليلة قابلوه , كلموه, سألوه\nعن اسمي سألوه , عن حبي سألوه\nقال ما اعرفوش , ما قابلتوش , ما شفتوش , ما عشقتوش\nقال يعني مش فاكرنا , ولا فاكر حب بينا \nوايامنا سوا\nقال لكو ايه .. ما تستغربوش\nهو في حد النهاردة بيفتكر\n\n\n\n \n\n\n\n\n\n\n\n\n\n\nاستمع إلى \"اسمعوني\" على أنغامي","author":"سيد مرسي","composer":"بليغ حمدي","url":"https://fnanen.com/klmat/alaghany/o/ordt-aljzairyt/asm3ony.html?arabic=اسمعوني"}