{"title":"الوداع","author":"محمد حمزه","composer":"بليغ حمدي","lyrics":"الوداع .. ما بقيتش أخاف .. ف الدنيا دى ..غير م الوداع\nوالضياع .. بحس لما تكون بعيد .. معنى الضياع .. معنى الضياع ..\n\nوخليك هنا خليك .. بلاش تفارق ..\nبتقول يومين .. وتغيب سنة .. بلاش تفارق ..\nخلتنى أخاف .. لما بحس بخطوتك .. واخداك بعيد بعيد\nعليك بخاف .. لما تقول كلمة وداع .. تانى من جديد ..\n\nخايفة من بكرة .. واللى هيجرى .. لما تروح ..\nوتغيب سنة .. وتفوت هنا .. حبيب مجروح ..\nولا يا حبيبي لا .. الفراق ده لا ..\nشوف كام سنة من عمرنا .. ضاعوا مننا ..\nكام سنة .. كام سنة ..\nحرام عليك حرام .. وحياة عينيك حرام ..\nخليك هنا .. هنا .. بلاش تفارق ..\nوخليك هنا ..\nخليك .. خليك هنا ..\n\nالسنين\nيا ما دوبت .. من عمرنا .. كتير السنين ..\nوالسنين .. خلتنى اشوف .. من أد ايه متفرقين ..\nفرقتنا .. غربتنا .. تعبتنا ..\nلكن شوف ادينا رجعنا تانى و حبنا غلب السنين ..\nصبرنا ع الآلام ورجعنا بالامانى للهوى متشوقين ..\nلليلة حب وطعم الحب يا عيني ع الحب ..\nوجاى تقول من تانى ليه كلمة وداع ..\nعايزنى ادوق ف البعد ليه طعم الضياع ..\n\nخايفة من بكرة واللى هيجرى لما تروح\nوتغيب سنة وتفوت هنا حبيب مجروح ..\nولا يا حبيبى لا .. الفراق ده لا ..\nشوف كام سنة من عمرنا .. ضاعوا مننا ..\nكام سنة .. كام سنة ..\nحرام عليك حرام .. وحياة عينيك حرام ..\n\nخليك هنا .. هنا .. بلاش تفارق ..\nوخليك هنا ..\nخليك .. خليك هنا ..\n\nمال واشتكى القلب و بكى وغنى ع الحنين ف الغربة موال ..\nوقال بعد الحبايب عننا هيسهر دمعنا ليالي طوال ليالى طوال ..\nوشارى .. انا والله شارى ..\nبعنى .. وانا برضه شارى ..\nوان غبت سنين عن عينى ..\nيا حبيبى انا برضه شارى ..\nايه ؟.. قولت ايه ؟..\nمفارق ؟.. مفارق ؟..\n\nهتروح يومين وتغيب سنة وتغيب سنة ..\nوتضيع هناك وانا اضيع هنا واضيع هنا ..\nايه ؟.. قولت ايه ؟..\nمفارق ؟.. مفارق ؟..\nويهون عليك ؟يمر يوم يا حبيبى يوم وما تشوفنيش\nايه ؟.. قولت ايه ؟..\nمفارق ؟.. مفارق ؟..\nوانا هنا وحدي هنا من غيرك انت\nازاى راح اعيش ازاى راح اعيش\nايه ؟.. قولت ايه ؟..\nمفارق ؟.. مفارق ؟..\nهتروح يومين وتغيب سنة وتغيب سنة ..\nوتضيع هناك وانا اضيع هنا واضيع هنا ..\nايه ؟.. قولت ايه ؟..\nمفارق ؟.. مفارق ؟..\nولا يا حبيبى لا .. الفراق ده لا ..\nشوف كام سنة من عمرنا .. ضاعوا مننا ..\nكام سنة .. كام سنة ..\nحرام عليك حرام .. وحياة عينيك حرام ..\n\nخليك هنا .. هنا .. بلاش تفارق ..\nوخليك هنا ..\nخليك .. خليك هنا ..","url":"https://fnanen.com/klmat/alaghany/o/ordt-aljzairyt/aloda3.html?arabic=&#x627;&#x644;&#x648;&#x62F;&#x627;&#x639;"}