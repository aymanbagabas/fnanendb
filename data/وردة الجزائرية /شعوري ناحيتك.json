{"title":"شعوري ناحيتك","lyrics":"شعوري ناحيتك شعور كبير كبير\n\nشعور بمحبتك مليان احاسيس كتير\n\nوبكل مافي وجودي من قلب ومن ضمير\n\nبحس انك عيني وفرحتي وامالي\n\nمخلوق في الدنيا لي ومش لحد تاني\n\nاه اه اه اه شعوري ناحيتك\n\n\n\nبنظر وياك لبكره القاه جميل جميل\n\nكله انس ومحبه ولا يعرف مستحيل\n\nوالحب الي في كياني بيعيش لك طول زماني\n\nويدوم وكمان يزيد\n\n\n\nانا عايشه في ظل حبك احلام متنغمه\n\nوبترفعني السعادة من الأرض للسماء\n\nوهواك بيخلي قلبي يشوف المستخبي\n\n\n\nعندي ايمان اكيد انك انت الوحيد\n\nالي لااستغني عنه ولا اعيش لوكان بعيد\n\n\n\nهي الأزهار بتحيا ابدا من غير غصون\n\nوالا الالحان بتشجي من غير نغم حنون\n\nانا زيهم ياروحي ولولا انت مااكون\n\nوتهون الروح علي ولا يمكن يوم تهون\n\n\n\n\nعبد الوهاب محمد\n\n\n\n\n\n\nسيد مكاوي","author":"عبد الوهاب محمد","composer":"سيد مكاوي","url":"https://fnanen.com/klmat/alaghany/o/ordt-aljzairyt/sh3ory-na7ytk.html?arabic=شعوري ناحيتك"}