{"title":"رجعت ايام البلديه","lyricist":"الأخوين رحباني","composer":"الأخوين رحباني","date":"1984","lyrics":"رجعت ايام البلدية ايام النضافة\nرجعت أصوات الدورية تكسر المسافة\nيا حلوة لا تخافي\nاذا عندك اشيا عتيقة، قناني فضيت، علب عتقت،\nرسايل خلصت مدتها ونسيتيها\nوبعدك ما خزقتيها، هاتيها\nنضّفوا الأرض مليح بكرا جايي النظام\nما تخلّوا قشر موز أحلى ما يزحط الحكم\nوتتفركش الدولة أوعا\nيا شباب شوي شوي حفّرتو هالساحة\nروقي يا جمانة روقي\nيا شباب شوي شوي البلاط بيتجرح\nروقي يا جومانة روقي\nعم ننضف الماضي وآثار الحرب\nونلمّع الحزن اللي عتق بالساحات\nاذا لمّعتو الحزن بيرجع يوهج\nونحنا بدنا نطفّيه\nنزل بكي كتير الدمع بيطفّي الحزن\nالدمع بيرجع بيشعّل الحزن\nمرق وقت كتير الوقت بيطفي الحزن\nمرق وقت كتير خلف الوقت النسيان النسيان\nبيزهّر ع الأحزان\nبكل الساحات رشوا النسيان\nع كل القلوب رشوا النسيان\nتيناموا اللي ناموا اكتر اكتر يناموا اكتر اكتر\nتيوعوا اللي وعيوا اكتر يوعوا اكتر يوعوا اكتر\nكل بيت كل قلب كل ضيعة ووين ما كان\nرشوا النسيان رشوا النسيان","url":"https://fnanen.com/klmat/alaghany/m/ml7m-brkat/rj3t-ayam-albldyh.html?arabic=%D8%B1%D8%AC%D8%B9%D8%AA%20%D8%A7%D9%8A%D8%A7%D9%85%20%D8%A7%D9%84%D8%A8%D9%84%D8%AF%D9%8A%D9%87"}