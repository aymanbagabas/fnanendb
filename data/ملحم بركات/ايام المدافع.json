{"title":"ايام المدافع","lyricist":"الأخوين رحباني","composer":"الأخوين رحباني","date":"1984","lyrics":"أيام ألمدافع مش كلها حزينة\nحتى بالعذاب في مطرح للزينة\nمرات المدافع بتفرق ناس\nمرات المدافع بتجمع ناس\nوبتكتب قصص وحب الناس\nرونزا\nبتذكر بالملجأ ليلة من تشرين\nشي مية انسان برطوبة الملجأ\nوقعد حدي شاب ومن كلمة لكلمة\nنسينا شو في برة وسافرنا بهالعتمة\nحاكاني وخبرني قال لي عنده فلوس\nطلب يتجوزني وياخدني عروس\nعتمة وما في كهربا ما فدرت اتأملته\nما حبيت اتسرع وعدته وأجلته\nبعرف اتنين تعرفوا بالملجأ وخطبوا بالملجأ\nبس أجت الكهربا شافوا بعضهن غيروا فكرهن\nفسخوا الخطبة وخلصت اللعبة\nميريام\nبعرف اتنين ما بيعرفوا بعضن\nكانوا ع طريق كانوا وحدهن\nبديت المعارك وين بدهن يتخبوا اتخبوا ببعضهن\nوخلصت المعارك وبعدهن لهلق مخبايين ببعضهن\nرونزا وميريام\nما أله زمان.... ما أله مكان\nالحب بيطلع وين ماكان\nالحب بيطلع وين ماكان\nلا بده شمس تيفتح\nلابده ليل تيزهر\nلا شتي ولا صيف\nلا حرب ولا بستان\nالحب بيطلع وين ماكان....وين ماكان....وين ماكان","url":"https://fnanen.com/klmat/alaghany/m/ml7m-brkat/ayam-almdaf3.html?arabic=%D8%A7%D9%8A%D8%A7%D9%85%20%D8%A7%D9%84%D9%85%D8%AF%D8%A7%D9%81%D8%B9"}