{"title":"مشيت في سكه","date":"2009","lyrics":"مشيت في سكة .. غيرت حتى ملامحك\nو اديك بتندم .. ليه عايزني اداوي جرحك\nاكيد بتحلم لو فاكرني في يوم هسامحك .. في يوم هسامحك\nو قلبي و قلبي اللي انكسر .. و انت بتهدم كل حلم اتحقق\nراجعلي راجعلي تفتكر .. انسان زمان علم عيونك تعشق\nقلبي اللي سبته بيغرق .. في عز الليل جريح\nدة كان قرب يصدق .. ان الدنيا بصحيح\nفيها ملايكة .. ايام ما كان عايش لفرحك\n---\nمشيت في سكة .. من بعيد نورها بيخدع\nنسيت حبيبك .. سبتني ما رضيتش تسمع\nو جيت بتبكي .. بعد ايه دة معدش ينفع\n\nو قلبي و قلبي اللي انكسر .. و انت بتهدم كل حلم اتحقق\nراجعلي راجعلي تفتكر .. انسان زمان علم عيونك تعشق\nفاكر و انا جاي اعاتبك .. و بنادي عليك بشوق\nبسهولة رد قلبك .. قالي انساني و فوق\nوفر دموعك .. وفر دموعك .. مهو مستحيل ابدا هنرجع","url":"https://fnanen.com/klmat/alaghany/a/akml/mshyt-fy-skh.html?arabic=%D9%85%D8%B4%D9%8A%D8%AA%20%D9%81%D9%8A%20%D8%B3%D9%83%D9%87"}