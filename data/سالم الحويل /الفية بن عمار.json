{"title":"الفية بن عمار","author":"محمد بن عمار","composer":"سالم الحويل","lyrics":"الف اولف من كلام نظيفي\nودموع عيني فوق خدي ذريفي\nمن لامني في حب ذاك اوليفي\nدقاق رمش العين سيد الخوندات\n\nخوندات ياللي ما بعد عاشرنه\nقله تراهن بالهوى يذبحنه\nقلبي وقلبك بالمولع خذنه\nعزيل من مثلي تعرض للافات\n\nالباء بليت بحب خلي على ماش\nولا حصلي منه ما يبرد الجاش\nغديت انا واياه طاسة ومنقاش\nبالوصف كنه يالمعزى سلامات\n\nسلامات بالذي يذكرونه\nيبغى المعزة منه وهي المهونة\nيقول طيب مار غارت عيونه\nسبب ولدكم صابة واحد مات\n\nالتاء تبعت الزين والزين مقفى\nامشي وحتفي شايلة فوق كتفي\nلا شفت مجدولة وكتف وردف\nما أقوى التفت لو طوحولي بالأصوات\n\nاصوات قالوا يا هبيل وسايح\nطرد المقفى يالشقاوى فضايح\nقلت ما طعت اشوارهم والنصايح\nمثل المطر فوق السحال المكفات\n\nالثاء ثمان حب رمان طايف\nأو قحويان في رياض عطايف\nمتنقل بالزين سيد العفايف\nعمهوجة فيها من الحور شارات\n\nشارات فيها من ظبي الحمنادي\nهي لذة الدنيا وغاية مرادي\nمن يوم قفى صويحبي من بلادي\nعليه جاوبت الحمامة بالأصوات\n\nالجيم جاني من عشيري كلامي\nولا لقينا من يرد السلامي\nعليه زرع القلب هايف وظامي\nمالي جدى كود البكاء والتنهات\n\nابكي على ما فاتني من زمان\nيوم الحبيب زارني في مكاني\nوراي ما خذت القضا يوم جاني\nتوي دريت البيض فيهن غرات\n\nالحاء حلية بالوطن ما ليقته\nعدلت قلبي عنه ولا قويته\nلوه يذكر يم امريكا نصيته\nانصاه لو بيني وبينه مسافات\n\nمسافات في وسط البحور الظلامي\nفي وسط مندوس حداه الولامي\nوالي حصل لي بلوغ المرامي\nاصبر ولو هو في بحور الظلامات\n\nالخاء خليلي صار مني قريبي\nجعلي نصيب له وهو من نصيبي\nودي اواجه نور عيني حبيبي\nمار الوحيد اللي فيه نوهات\n\nما فيه نوهات ولو من غثاء البال\nدب امشي طول النهار عمال بطال\nولا استراح البال عن ذيك الاحوال\nدنياك هذي يا ريش العين نشبات\n\nوالدال دامي ما قضبت الدوايب\nلو قيل لك طيب فلا نيب طايب\nدنوا استاد القبر ودنوا النصايب\nدنوا دوات الحبر نكتب سجلات\n\nسجلات ارديد اكتب لي وصية\nعمري غدى يا وجد اهلي علية\nقولوا ياليت لصافي اللون يعطف علية\nيكود يرجع ويتحسف بما فات\n\nالذال ذالي عنه مدة ليالي\nلو قيل لك طيب فأنا ابخص بحالي\nوالله ما يطري على شف بالي\nالا انت يا راعي الثمان الرهيفات\n\nارهيفات فيها للمشقا طرابة\nمجمول مدلول ولابة طنابة\nياليت من يدخل معه في ثيابه\nواسج انا واياه بالعمر سجات\n\nالزاء زماني شفت منه الهوايل\nلعاد حظي بالغنادير مايل\nوراي ما اترك كل قاصر وطايل\nمار العقل يا ذيب هيهات هيهات\n\nهيهات لو ان العقل فيه لبة\nما كان يتبع واحد ما يحبه\nلصار هرجة لك خريط يدبة\nوشلك بشوفة بالعيون المشقات\n\nالسين سلمت الدراهم وعيا\nواللي نبية من صاحبي ما تهيا\nيقول والله لو تحب الثرياء\nخذني على السنة تشوف الطرابات\n\nالشين شاب الراس يا عذب الانياب\nواللي ير جوى توبته ذاك قد تاب\nماران بدالي عازه وافتح الباب\nالله يرحمني ياللي عالم بالخفيات","url":"https://fnanen.com/klmat/alaghany/s/salm-al7oyl/alfyt-bn-3mar.html?arabic=%D8%A7%D9%84%D9%81%D9%8A%D8%A9%20%D8%A8%D9%86%20%D8%B9%D9%85%D8%A7%D8%B1"}