{"title":"يا هوى الروح","lyrics":"يا هوى الروح دمعي من عيوني يفيض\nوالسبايب تراها كلها من جنابك\nوالله اني مريضٍ يوم قالوا مريض\nصابني كالذي يا ناعم العود صابك\nما ترى باس يا راعي الشباب الغضيض\nوا عسى الله يسلم يا حبيبي شبابك‏\nالشباب اللي من ادنات شيٍ يغيض\nوا عسى الله يحط العافية كلها بك\nالمحبة لها شانٍ طويلٍ عريض\nما بكت عيني إلا من كثير الغلا بك\nودي اني على شانك حفيظٍ حفيظ\nكل ما جاك شيٍ ليتني في ثيابك\nراعي الزين مثلك ما يصير البغيض\nكل ما جيت مع باب لقيت الوفى بك\nخاطري يا حبيبي كل يومٍ يهيض\nويلي وان طال عني يا حبيبي غيابك\nكل ليلة وانا في هجعتي وتغميض\nودي انشدك عن حالك ولكن اهابك\nيا بعد روحي اسمع هرجتي لا تريض\nواذكر اللي تعذر من سبايب عذابك\nشفت عنك ملابس بين شتوه وقيض\nواحسن اللبس منهن ما يهدي اعصابك\nالحلاوه كثيره بين سودٍ وبيض\nما عرفنا الحلا فيهن او ان الحلا بك\nما عن اللي يحب القلب شيٍ يعيض\nوالخواطر على زين الطبايع تشابك","url":"https://fnanen.com/klmat/alaghany/s/salm-al7oyl/ya-hoa-alro7.html?arabic=يا هوى الروح"}