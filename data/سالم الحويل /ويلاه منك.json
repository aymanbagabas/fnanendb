{"title":"ويلاه منك","lyrics":"ويلاه منك عديم الشوق بريته\nوانا المولع تجاهلني وتنساني\nما لان قلبك ودمع العين هليته\nزودٍ على الحظ يا خلي تداني\nياليتني مخطيٍ بالحب يا ليته\nحتى يجيلك عذر في كل ما جاني\nوالله انا ماخطى من ذنب سويته\nلكن مزاجك تعذبني وتجفاني\nانا ذبحني خطاكم يوم سنيته\nعرق المودة بقلبي منك عطشاني\nيكفيك قلبي على الويلات جريته\nوعمرٍ قضيته على هجرٍ وحرماني\nلو جاك بعض الذي بالحب قاسيته\nلزمٍ تعوْد وتحلف ما تعداني\nفكر بوصلي ترى الهجران مليته\nارحم محبٍ طوال الليل سهراني\nحبك ملكني بوسط الروح عزيته\nمخفيه ماابديه لا القاصي ولا الداني\nاسمك على القلب بالعبرات خطيته\nوطاريك يا صاحبي دايم على لساني","author":"سعد الخريجي","composer":"سالم الحويل","url":"https://fnanen.com/klmat/alaghany/s/salm-al7oyl/oylah-mnk.html?arabic=ويلاه منك"}