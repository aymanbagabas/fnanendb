{"title":"حالي","author":"فيصل الشعلان","composer":"جواد العلي","date":"2000","lyrics":"حالي كذا يرضيك قاعد أحايل فيك طمني قلي شفيك ليه إنت ناسيني\nناسيني بالمره شف صاحبك مُرّه دام الهوا مرَّه لا لا تعنيني\nصبرت وصبري طال كم لي على هالحال كأني سعيد الفال ترجع تهنيني\nقلبي أنا من له إذا قلبكم ملّه هات الحزن من له يمكن ينسيني\nخلك على خبري إذا نفذ صبري أشد بك ظهري ودايم تخاويني\nشف وضعي الحالي أصبحت بالحالي لا الحالي غدا لحالي من غبت عن عيني\nحالي كذا يرضيك قاعد أحايل فيك طمني قلي شفيك ليه إنت ناسيني\nناسيني بالمره شف صاحبك مُرّه دام الهوا مرَّه لا لا تعنيني","url":"https://fnanen.com/klmat/alaghany/j/joad-al3ly/7aly.html?arabic=%D8%AD%D8%A7%D9%84%D9%8A"}