{"title":"صوره بلا صوت","author":"جاسم الماس","composer":"جاسم الماس","date":"2010","lyrics":"ياللي عيونك كأنها سكرات الموت\nتاخذ ولا ترحم احد في قضاها\nشليتني بالحب صوره بلا صوت\nياكيف لو صوتك سمعته وضاها\nخليتني من بين لامالي مكبوت\nودعيتني بين الظنون ولظاها\nشبيت فكري عود وتدخن بيوت\nلامستها بروح ٍ تلامس فضاها\n\nفي عودك المبري شقى العمر منحوت\nوفي مشيك السحري جمالك تضاها\nفي ثغرك السكر وفي شفاتك التوت\nمن وجنتك النار تاخذ شضاها\nفي طول عنقك تحبي الريح وتفوت\nوفي وسع نحر ٍ تنطوي من غضاها\n\nانت الموسيقى تعزفك بالهوى نوت\nدوق السنين الحاضر وما مضاها\nهيئة جمالك بسمها الشعر منعوت\nتقبل عليك الروح تسبق عضاها\nيا فايق ٍ اجمل جميلات بيروت\nبالحسن ياحسن العيون ورضاها","url":"https://fnanen.com/klmat/alaghany/y/yosf-al3many/9orh-bla-9ot.html?arabic=&#x635;&#x648;&#x631;&#x647; &#x628;&#x644;&#x627; &#x635;&#x648;&#x62A;"}