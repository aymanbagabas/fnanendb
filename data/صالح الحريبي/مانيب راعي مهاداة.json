{"title":"مانيب راعي مهاداة","lyrics":"ياصـاحبي مانيب راعي مهداة\nأما ارضني والا اجفني واستخيري\nأما تعال وما طلبناك عطناه\nولا تروح وجعل دربك سفيــري\n\nمن شق شق يا أريش العين يرفاه\nوإنت اللذي شقيت خافي ضميري\nتضحك وأنا صملان قلبي مطواة\nتقوللي لين الفلك يستــديري\n\nما نيب من يطرد سراب بمضماة\nشاف السراب ويحسب انه غديري\nعيني على شوف الولايف مخباه\nجزوع لا جاها الجفا من عشيـري\n\nانت اللذي لولاك ما قلت أنا آه\nوانت اللذي بيحت خافي كنيني","url":"https://fnanen.com/klmat/alaghany/9/9al7-al7ryby/manyb-ra3y-mhadat.html?arabic=%D9%85%D8%A7%D9%86%D9%8A%D8%A8%20%D8%B1%D8%A7%D8%B9%D9%8A%20%D9%85%D9%87%D8%A7%D8%AF%D8%A7%D8%A9"}