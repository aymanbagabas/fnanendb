{"title":"يالله تجبر خاطري المكسور","author":"فهد بورسلي","composer":"محمود الكويتي","lyrics":"يالله تجبر خاطري المكسور\nمابات مرتاح ولا ليله\nشفت الهوى مابه فرح وسرور\nحياتنا بالغي وشهي له\nشوف الهدب والجفن فيه فتور\nوحليل حرف الميم وشحليله\nأنا كسر عيني شعاع النور\nفي غرته شبت جناديله\nيابنت حكمج عذب المأمور\nحني على المجنون ياليله\nانا بيدينج جني العصفور\nهيهات من يرحم وياويله","url":"https://fnanen.com/klmat/alaghany/9/9al7-al7ryby/yallh-tjbr-5a6ry-almksor.html?arabic=%D9%8A%D8%A7%D9%84%D9%84%D9%87%20%D8%AA%D8%AC%D8%A8%D8%B1%20%D8%AE%D8%A7%D8%B7%D8%B1%D9%8A%20%D8%A7%D9%84%D9%85%D9%83%D8%B3%D9%88%D8%B1"}