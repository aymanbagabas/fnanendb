{"title":"رديت بابك","lyricist":"سعود بن عبدالله","composer":"محمد بودله","date":"2006","lyrics":"رديت بابك من زمن مقفول .. كثرت عليه اقفال\nحضرة جنابك ملتهي مشغول .. عني ولا فالبال\nحتى ولا ارسلت لي مرسول\nماقول انا ماقول\nغير الله معك .. ماعندي شي ينقال\n\nريح الخيانه شالت المحصول .. ياشين ذاك الفال\nزرعي لغيري للاسف محمول .. لاذنب للحمّال\nذنبك ولا غيرك احد مسؤول\nماقول انا ماقول\nغير الله معك .. ماعندي شي ينقال\n\nالبرد صابك والجفا مشعول .. فيني يزيد شعال\nاصبحت من كثر الزعل معلول .. وانته اللي عال العال\nحبك مظاهر والحكي معسول\nماقول انا ماقول\nغير الله معك .. ماعندي شي ينقال\n\nظالم وفعلك جاوز المعقول .. ياحيرة العقال\nمن بعد كان اللقا موصول .. قلبك لغيري مال\nالا الخيانه وكل شي مقبول\nماقول انا ماقول\nغير الله معك .. ماعندي شي ينقال","url":"https://fnanen.com/klmat/alaghany/a/a9yl-abo-bkr/rdyt-babk.html?arabic=%D8%B1%D8%AF%D9%8A%D8%AA%20%D8%A8%D8%A7%D8%A8%D9%83"}