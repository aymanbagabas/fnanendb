{"title":"انتصر ياس حبي","author":"فيصل منصور المفقاعي","lyrics":"انتصر ياس حبي وانتهى من رجايا\nوابتدى الشك يظهر في خوافي ظنوني\n\nالله يسامحك ماظنيت هذا جزايا\nليه تبكي عيوني يامضنت عيوني\nاحسبك ماتصدق في هواى الدعايا\nيوم انا فيك ماصدق ولو يعذولني\n\nلاتقولون ياعذال ويش السوايا\nانشدو من بدى بالهجر لاتنشدوني\nانشدو من علي صده تحطم هوايا\nعقب ذيك الصداقه كن مايعرفوني\n\nصار حبي وحبك ياحبيبي روايه\nمثلوه العواذل عن لقاك ابعدوني\nدايم ارعي خيالك في صباح ومسايا\nواذكر اسمك وانا اللي في هواك مغبوني\n\nعط حنانك لغيري لاتسئل عن عنايا\nخل ذكراك ليا وانتوا لاتذكروني\nياقمر وين نورك غاب واظلم سمايا\nليه سود الليالي تحول دونك ودوني\n\nوالله انه مصيبه من بيجبر عزايا\nمير في عز نفسي كل شي يهوني\nليتني مادريت ولا عرفت النهايا\nمير هذا مقدر لازم انه يكوني","url":"https://fnanen.com/klmat/alaghany/s/slamt-al3bdallh/ant9r-yas-7by.html?arabic=%D8%A7%D9%86%D8%AA%D8%B5%D8%B1%20%D9%8A%D8%A7%D8%B3%20%D8%AD%D8%A8%D9%8A"}