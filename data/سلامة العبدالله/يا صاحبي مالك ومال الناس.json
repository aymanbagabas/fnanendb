{"title":"يا صاحبي مالك ومال الناس","lyricist":"محمد الناصر","lyrics":"ياصاحبي مالك ومال الناس = مالك بهرج الناس مصلوحي\n\nلاباس من شان الهوي لاباس = واللي يحب الزين مسموحي\n\nواللي شرب له بالموده كاس = تراه مايسمع ولا يوحي\n\nوان كان عيا لايجيه انعاس = يصير تالي الليل مطروحي\n\nتراي انا وان دك بي هوجاس = قلبي علي المحبوب مجروحي\n\nوالا سمعت العود والمرواس = ردت علي صاحبي روحي\n\nوان قلت له خل الهوي بقياس = عساه يدري ويش منضوحي\n\nخذ للحبيب رسوم يالعكاس = ارجوك خل الرسم بوضوحي\n\nياما كتبت فنون بالقرطاس = كوده طريق الحب مفتوحي\n\nوامر الهوي شلناه فوق الراس = والسر ماشفناه مفضوحي","url":"https://fnanen.com/klmat/alaghany/s/slamt-al3bdallh/ya-9a7by-malk-omal-alnas.html?arabic=%D9%8A%D8%A7%20%D8%B5%D8%A7%D8%AD%D8%A8%D9%8A%20%D9%85%D8%A7%D9%84%D9%83%20%D9%88%D9%85%D8%A7%D9%84%20%D8%A7%D9%84%D9%86%D8%A7%D8%B3"}