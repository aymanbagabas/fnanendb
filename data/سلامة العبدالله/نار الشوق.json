{"title":"نار الشوق","author":"حمد بن عبدالرحمن المغيولي","lyrics":"آه ياللي بنار الشوق حبه كواني = بس اخيله بعيد وعذبتني شطوني\n\nكل ما جيت حيه عند بيته دعاني = وان تمايلت يمه سكّر الباب دوني\n\nليه تلعب بقلبي يا قليل الحساني = ما حصل منك تنفعني ولا تتركوني\n\nأفتح الباب وعطني العلم ما به مثاني = لا تعذّر على مثلي تزيد الغبوني\n\nانت سالي وانا ذقت النكد من زماني = لا تفرج على هالحال يكفيك لوني\n\nأتصبر  وطول الصبر زاد إمتحاني = واترجاك وأرجي الله يحقق ظنوني\n\nلو تكرم تزورن ساعةٍ في مكاني = والله اني لاشيلك في محاجر عيوني\n\nانت لك  منزلٍ بين الضلوع المحاني = يا مخلص ديونك خلصن من ديوني\n\nلك حنانٍ بقلبي ما نطقبه لساني  = يشهد الله على ما كنّ لك صدقوني","url":"https://fnanen.com/klmat/alaghany/s/slamt-al3bdallh/nar-alsho8.html?arabic=%D9%86%D8%A7%D8%B1%20%D8%A7%D9%84%D8%B4%D9%88%D9%82"}