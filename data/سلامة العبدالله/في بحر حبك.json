{"title":"في بحر حبك","author":"فيصل بن منصور المفقاعي","lyrics":"في بحر حبك تمزع بي شراع النجـاه\nمركب هوايا تحطم فوق موجات الغرام\n\nانـت نعيـم لقلبـي لاتجـدد عـنـاه\nماغيرك احد بيوصلني لشـط السـلام\n\nلاشفت زولك تنور لي شموع الحيـاه\nوان غبت عني تبدل نوراها بالظـلام\n\nلاتجرح القلب ياذوقـه وغايـه منـاه\nمتي نشوفك نبـدل حزننـا بابتسـام\n\nيامجربين الهوي محتار ويش السـواه\nمدري حلال الهوي والا طروقه حـرام\n\nقلبي من الشوق ذايب ماجراله كفـاه\nمتي تصادف وازورك مايفيـد الكـلام\n\nيالايمي لا تلمني ماقدر اسـلا هـواه\nبالله يالايميـن فـي عتـاب ومــلام\n\nعساه عاده علي عهده وظني عسـاه\nيوم اني احفض عهوده وانتظر كل عام\n\nعلي طريق الوفا والود بمشـي معـاه\nخذنا معك ياهوانـا وابتعـد ياخصـام\n\nماعاد لي بالوجود الا رضـاه وغـلاه\nارعي خياله من اصحي واذكره بالمنام","url":"https://fnanen.com/klmat/alaghany/s/slamt-al3bdallh/fy-b7r-7bk.html?arabic=%D9%81%D9%8A%20%D8%A8%D8%AD%D8%B1%20%D8%AD%D8%A8%D9%83"}