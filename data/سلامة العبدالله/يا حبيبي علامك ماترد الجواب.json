{"title":"يا حبيبي علامك ماترد الجواب","lyricist":"عبدالله الشهيل","lyrics":"ياحبيبي علامك ماترد الجواب = ما وصلني كتابك وانت عني بعيد\n\nصاب قلبي من اجلك يوم غبت التهاب  = احسب الحب ينقص والمحبه تزيد\n\nانظر الحال من شان الجفاء والغياب = تنقص نصف كني في عذاب شديد\n\nياحبيبي دخيلك كان خاطرك طاب = هاك جسمي وعذبني ولا لك ضهيد\n\nلاتحسف عليا حيث توي شباب = موجب ان الحيات من دونكم ماتفيد\n\nموتي اريح من الدنيا وباقي العذاب = كان ما فيك رحمه سوبي ماتريد\n\nالتفرق عقب جمع الحبايب ذهاب = كل واحد بفرقه صاحبه يستصيب\n\nخبرن ياحبيبي الا وصلك الجواب = وش يناسبك بالموضوع بأول بريد\n\nلا رساله تجيني منك ولا جواب = قلي مالك بحالي ياحبيبي حبيب","url":"https://fnanen.com/klmat/alaghany/s/slamt-al3bdallh/ya-7byby-3lamk-matrd-aljoab.html?arabic=%D9%8A%D8%A7%20%D8%AD%D8%A8%D9%8A%D8%A8%D9%8A%20%D8%B9%D9%84%D8%A7%D9%85%D9%83%20%D9%85%D8%A7%D8%AA%D8%B1%D8%AF%20%D8%A7%D9%84%D8%AC%D9%88%D8%A7%D8%A8"}