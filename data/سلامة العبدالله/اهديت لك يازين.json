{"title":"اهديت لك يازين","lyricist":"فهد العلوش","composer":"سلامة العبدالله","lyrics":"اهديت لك يازينِ قلبي هديه .. وش عاد تهديني\n\nيازين لامريتِ سلم عليه .. ياكامل الزيني\n\nلو بصبعك يازينِ رد التحيه .. ياداعج العيني\n\nكويت قلبي كيةٍ فوق كيه .. من بين ضلعيني\n\nياروح روحي رد الروحي عليه .. شفت العذابيني\n\nارحم تراني زرت حوض المنيه .. والموت قافيني\n\nوإلى ذبحتني بليى خطيه .. وش تستفيديني\n\nرمح الهواى قاعدٍ له عسكريه .. بين الحجاجيني\n\nفيها صواريخٍ وبها مدفعيه .. لك مستعديني\n\nرميتني بالفردِ والبندقيه .. يوم انت ترميني\n\nهذي طعونك بينات وخفيه .. يوم انت ترميني\n\nسلمت روحي رافعٍ لك يديه .. حسب القوانيني\n\nانا صويب وعلتي باطنيه .. محدٍ مداويني\n\nالا انت يابو قذلةٍ هلهليه .. ادواك يشفيني\n\nياغصن وردٍ في ذارا ضل فيه .. يشرب من العيني\n\nيشرب من الشلالِ صبح وعشيه .. بين البساتيني\n\nيابو جديله ليه من فوق ليه .. مجدول سافيني\n\nامين رب البيت يسخرك ليه .. ايضا قل اميني\n\nونعيش انا وياكِ عيشه هنيه .. رغم الحسوديني\n\nماانساك انا مادامت اروح فيه .. لو كنت ناسيني","url":"https://fnanen.com/klmat/alaghany/s/slamt-al3bdallh/ahdyt-lk-yazyn.html?arabic=%D8%A7%D9%87%D8%AF%D9%8A%D8%AA%20%D9%84%D9%83%20%D9%8A%D8%A7%D8%B2%D9%8A%D9%86"}