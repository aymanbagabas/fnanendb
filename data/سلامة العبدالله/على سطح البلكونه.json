{"title":"على سطح البلكونه","author":"احمد الناصر الشايع","composer":"سلامة العبدالله","lyrics":"مليح القد والقامة = يحسبو اخطاه بقدامه\nعسى الله يسعد ايامه = زريف الطول غض العود\nطلع يمشي على هونه = على سطح البلكونه\nسهوم الموت بعيونه = ولاناشد ولا منشود\nنظرته في قميص النوم = صباح الخير ذاك اليوم\nهوالظالم وانا المظلوم = ذبحني بالعيون السود\nذبحني زين الأوصـــافي = وانا من قبل متعافي\nمتى توفي وتستــافي = لحقني بالهوى منقود\nابوخدين ورديــــــه = ورمش العين له فيه\nوجيده جـــيد ريميـــه = وريحه مثل دهن العود\nالا يازين كلمنـــــي = خذ علومي وعلمني\nمتى يــازين ترحمني = وصل لي يومي الموعود\nحبيب الروح خف ربك = قتلني بالهوى حبــــك\nوطب الجرح من طبــك = وشوفك غاية المقصود\nحبيبي كم بكت عيني = ونار الحب تكويني\nانا ودي تـــداويني = بوصلك والسلف مردود\nاحب آقف على بابك = تركتك خلي بسبابك\nلو اللي صابني صابك = شكيت النقص قبل نزود\nانا وياه بالديـــــــره = ونفسي ماتبي غيره\nتحت حكمه وتــــدبيره = وحبل اهل الهوى ممدود","url":"https://fnanen.com/klmat/alaghany/s/slamt-al3bdallh/3la-s67-alblkonh.html?arabic=%D8%B9%D9%84%D9%89%20%D8%B3%D8%B7%D8%AD%20%D8%A7%D9%84%D8%A8%D9%84%D9%83%D9%88%D9%86%D9%87"}