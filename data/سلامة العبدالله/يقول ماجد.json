{"title":"يقول ماجد","lyrics":"يقول ماجد وماجد باحت اسراره\nاسباب خل جفا من غير ماجوبي\n\nاشوف موجة غرامه تقل من زاره\nوانا احسب انه على مافات من صوبي\n\nياما تعنيت من حاره لحاره\nاقابله لاشك بان الطيب مطلوبي\n\nخلاني ادور عليه بدون سياره\nامشي على الرجل لين احفيت عرقوبي\n\nياليت حبيب الروح يسمح لي بزياره\nوان تاب فانا بعده والله لاتوبي\n\nاعطيه ختم الحب والله وتذكاره\nويشيل ذنوبه وانا اشيل .. ذنوبي\n\nاخاف من ليله يفكر بنا جاره\nوافشل من الناس له بالسوق سكروبي\n\nواليوم نفسي تعذر ماتبي داره\nلابغيت اجيه كن بالرجل مقضوبي","url":"https://fnanen.com/klmat/alaghany/s/slamt-al3bdallh/y8ol-majd.html?arabic=%D9%8A%D9%82%D9%88%D9%84%20%D9%85%D8%A7%D8%AC%D8%AF"}