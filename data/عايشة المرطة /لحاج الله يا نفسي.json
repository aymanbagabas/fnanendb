{"title":"لحاج الله يا نفسي","author":"فهد راشد بورسلي","lyrics":"لحاج الله يا نفسي على الجايد تحديني\nتحديني وقلبي ما يحصل منه مطلوبه\n\nتحديني على غرو ضوى خده كسر عيني\nسلب عقلي بنفنوف تفاصيله على الموده\n\nالى قفى يتل الردف انا ضاعت براهيني\nعجيبه صبغة الساقين وأعجب زمة نهوده\n\nالى منه ضحك شفت العجايب بالحجاجيني\nحقيقه جوهره غبه من الدانات مفروده\n\nانا في ذمة اللي زاد جرح القلب جرحيني\nتسبب لي بو عبدالله وقلبي بيح سدوده\n\nيجر الكهربا فوق الثرى بين الدكاكيني\nجذب قلبي وكهربني وجسمي خانت عضوده","url":"https://fnanen.com/klmat/alaghany/3/3aysht-almr6t/l7aj-allh-ya-nfsy.html?arabic=&#x644;&#x62D;&#x627;&#x62C; &#x627;&#x644;&#x644;&#x647; &#x64A;&#x627; &#x646;&#x641;&#x633;&#x64A;"}