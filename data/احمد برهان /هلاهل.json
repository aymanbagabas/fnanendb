{"title":"هلاهل","author":"قصي عيسى","composer":"نور الزين","date":"2017","lyrics":"اسمع هلاهل .. ويم بيته صفقات\nزفو حبيبي .. ومات القلب مات\nذولا اشيسون .. طفو ظوا الكون\nالماعنده ياناس .. يشبع مشاكل\nبالهم ترى ظليت .. وعيوني تبجي\nحتى البشر لك صار .. بفلوسه يحجي\nروحي فقيره .. وايدي قصيره\nوبس حيره وهموم .. بجيوبي شايل\n...\nردت افرح وياه .. وبدمعي اعاند\nابكي وحبيبي .. بالكوشه قاعد\nقالوله مبروك .. حقهم ميدرون\nحزني وعذابي .. ماحسه واحد\nزفه ورقص والناس .. بالزفه تفرح\nوشامت يصفق حيل .. والصفقه تذبح\nوآنا وعذابي .. ذبل شبابي\nمن جوه مجروح .. واضحك واجامل\n...\nاتمنيت أنا وياه .. نختمها بأفراح\nنشوف السعاده .. وبحبنا نرتاح\nتاريه ما مقسوم .. ولحبي مايدوم\nبالفرقه ضليت .. مكسور الجناح\nكنت اعتقد للموت .. نبقى سويه\nهو حلالي يصير .. وللموت اليه\nتالي افترقنا .. وحرنا بعشقنا\nحظنه وعرفناه .. يا دنيا مايل","url":"https://fnanen.com/klmat/alaghany/a/a7md-brhan/hlahl.html?arabic=&#x647;&#x644;&#x627;&#x647;&#x644;"}