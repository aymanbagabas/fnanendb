{"title":"اكبر حب","lyrics":"والله وعرفنا الحب ، والحب في بلدنا إتعلمناه والله\n\nمن يوم ما صدفنا القلب والقلب آطهر قلب عرفناه والله\n\nكان هو حبيب الشعب والشعب شاف ليلة قدره معاه\n\nوبأرواحنا عاهدناه وبحياتنا ناصرناه\n\nأكبر من ده حب مفيش غير حب الله وحبيب الله\nياللي حياتك هي حياتنا عارف ليه إحنا إخترناك\n\nشوق الماضي لمجد الحاضر كنا بنحلم بيه وياك\n\nأمل الحاضر في المستقبل لسه بقيه ، مشواره معاك\n\nحلم وكان بيراودنا من أجيال ويواعدنا\n\nوالله وعاش من شافه طال السماء بأكتافه\n\nوبأرواحنا عاهدناه وبحياتنا ناصرناه\n\nأكبر من ده حب مفيش غير حب الله وحبيب الله\nالحرية كفاح ومبادىء صلى عليها الشعب وصام\n\nكانوا زمان بيعلمهوه لنا، إملاء وإنشاء ورص كلام\n\nوياك إنت اتعلمناها ثورة حب ونور وسلام\n\nحب الخير كان واعدنا جوه بلدنا وبره بلدنا\n\nكل عزيز في بلاده شاركنا في جهاده\n\nوبأرواحنا عاهدناه وبحياتنا ناصرناه\n\nأكبر من ده حب مفيش غير حب الله وحبيب الله\nإحنا بنينا فجر حياتنا وبنبنيه لشباب يحميه\n\nقد غرامه بحب بلاده يعرف يكره مين يعاديه\n\nمعنى الدين في الحب يا بلدي ياما أشقينا علشان نلاقيه\n\nحاربنا إللي يحاربنا وكانت مصر تساندنا\n\nوأمشينا ومسينا وشبابنا بيحمينا\n\nوبأرواحنا عاهدناه وبحياتنا ناصرناه\n\nأكبر من ده حب مفيش غير حب الله وحبيب الله\nحب الوطن العربي أمانة وفرض وعهد على الملايين\n\nكل ما نوهب خطوة كبيرة نحمي شرف المجد سنين\n\nوحياة حبك لأجل عيونك يا فلسطين راجعين\n\nمش تحرير في إيده في إيدينا ، بكره ها يعلن عيده وعيدنا\n\nيوم ما ها يكسب خيله ونور قناديله\n\nوبأرواحنا عاهدناه وبحياتنا ناصرناه\n\nأكبر من ده حب مفيش غير حب الله وحبيب الله\nوالله وعرفنا الحب ، والحب في بلدنا إتعلمنا والله\n\nمن يوم ما صدفنا القلب ، والقلب أطهر قلب عرفناه والله\n\n\n\n\n\n\n\n\n\n\n\n\n\n\n\n\n\n\n\n\n\n\nاستمع إلى \"اكبر حب\" على أنغامي","author":"حسين السيد","composer":"محمد عبدالوهاب","date":"1955","url":"https://fnanen.com/klmat/alaghany/m/m7md-3bdalohab/akbr-7b.html?arabic=اكبر حب"}