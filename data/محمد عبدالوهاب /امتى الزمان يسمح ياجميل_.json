{"title":"امتى الزمان يسمح ياجميل","lyrics":"إمتى الزمان يسمح يا جميل\n\nوأسهر معاك على شط النيل\n\n\n\nالجو كله سكون والورد نام عالغصون\n\nوالقمر طالل علينا والعزول غاب عن عينينا\n\nوأنا والجميل قاعدين سوا قاعدين سوا\n\nقاعدين سوا  على شط النيل\nإمتى الزمان …\n\n\n\nالدِنيا كلها حاسدانا والنسمة كانت حيرانة\n\nوالموج بيحكي حكاية للشط مالها نهاية\n\nوأنا والجميل قاعدين سوا قاعدين سوا\n\nقاعدين سوا   على شط النيل\nإمتى الزمان …\n\n\n\nيا هل ترى يا زماني حاسهر مع الحلو تاني\n\nوأسهر معاه ولا فيش عزول وأسمع غناه\n\nوالليل يطول  الليل الليل يطول\n\nوأنا والجميل قاعدين سوا قاعدين سوا\n\nقاعدين سوا  على شط النيل\n\n\n\n\n\n\n\n\n\n\n\n\n\n\n\n\n\n\n\n\n\n\nاستمع إلى \"امتى الزمان يسمح ياجميل\" على أنغامي","author":"امين عزت","composer":"محمد عبدالوهاب","date":"1932","url":"https://fnanen.com/klmat/alaghany/m/m7md-3bdalohab/amta-alzman-ysm7-yajmyl.html?arabic=امتى الزمان يسمح ياجميل"}