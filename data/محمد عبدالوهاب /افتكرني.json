{"title":"افتكرني","author":"حسين السيد","composer":"محمد عبدالوهاب","lyrics":"افتكرني افتكرني يا اللي قلبك مش فاكرني\nافتكر يوم وافتكرني\nافتكرني في غروب الشمس والليل بيناديها\nوالاماني وهي رايحة وراح نصيب العمر فيها\nالشـــمـــــس دي املي انا\nاللي في هواك راح واتفنى\nابقى شوفها وافتكرني\nافتكرني في ربيع الورد لما عيونه تبكي\nوالحبايب عارفة جرحه يسألوه من ايه بيشكي\nالــــورد ده قــــلبي انا\nاللي انجرح بك وانضنى\nابقى ضمه وافتكرني\nدنيا من عمر الاماني فين زمانها وفين زماني\nاشتريها وابيع حياتي لو قدرت اعيشها تاني\nوالـــدنيا دي حبي انـــــا\nاللي في هواك يومه بسنة\nآه افتكرها وافتكرني\nافتكرني يا اللي قلبك مش فاكرني\nافتكر يوم وافتكرني","url":"https://fnanen.com/klmat/alaghany/m/m7md-3bdalohab/aftkrny.html?arabic=&#x627;&#x641;&#x62A;&#x643;&#x631;&#x646;&#x64A;"}