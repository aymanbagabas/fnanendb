{"title":"الحبيب المجهول","author":"حسين السيد","composer":"محمد عبد الوهاب","date":"1933","lyrics":"حبيبي ياللي خيالي فيك\nياللي حياتي حتكمل بيك\nمين انت ما اعرفش فين انت ما اعرفش\nما اعرفش امتى وفين حلاقيك\nحبيبي ... حبيبي\nانده عليك والليل مشغول بين الحبايب والخلان\nويطول ندايا وافضل اقول فين انت يا أملي سهران\nأسمع صوتك بيكلمني والدنيا ساكته حواليَ\nو المح نورك بيطمني وافضل اضمه بعنيه\nويطول سهادي وافضل انادي\nحبيبي ... حبيبي\nمين انت ياللي بتشاغل احلام شبابي بنور طيفك\nمين انت ياللي بتقابل افكاري قبل ما اشوفك\n\nمن كتر فكري ما عاش وياك أغير عليك منه واداري\nخايف يكون لي شريك في هواك حتى ولو كان افكاري\nبا حبيبي انا وياك روحي تتمنى لقاك\nوحياتي ملك هواك مخلوقة وعايشه معاك\nأنا روحك وانت قلبي واحنا الاثنين تايهين\nأملين لو كانوا يتقابلوا ح يعيشوا اليوم بسنين\nيا هل ترى الأيام ح تحقق الأحلام\nوالا تكون أوهام واتحققت في منام\nوارجع انادي من طول سهادي\n\nحبيبي ياللي خيالي فيك ياللي حياتي حتكمل بيك\nمين انت ما اعرفش فين انت ما اعرفش\nما اعرفش امتى وفين حلاقيك\nحبيبي حبيبي","url":"https://fnanen.com/klmat/alaghany/m/m7md-3bdalohab/al7byb-almjhol.html?arabic=%D8%A7%D9%84%D8%AD%D8%A8%D9%8A%D8%A8%20%D8%A7%D9%84%D9%85%D8%AC%D9%87%D9%88%D9%84"}