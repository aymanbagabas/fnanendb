{"title":"الجيل الصاعد (وطني)","lyrics":"عاش الجــيل الصاعد ... عاش\n\nجيل من شعب مجاهد .... عاش\n\nعاش يبني ويجاهد   عاش بكفاحه الخالد\n\nراجل واحد مبدأ واحد\n\nعاش جيل ثورتنا عاش\nعاش الجندي يوم  ما حطم شوكة الإسـتعمار\n\nكان عنوان النصر الثوري في كل بلد أحرار\n\nوسـمعناه بيقولها قوية باسم مبادئ أمة أبيّة\n\nأنا خط هجوم ودفاع  أنا رمز سلام وصراع\n\nأفدي بالروح وأعيش في النصر بطل وشجاع\n\nحيوا معاي  قولوا معايا\n\nعاش الجندي العربي عاش\nنجاة الصغيرة:\nعاش الزارع يوم الشمس ما حست بيها عينيّ\n\nفرشت نورها وكبر الزرع  وهو مداري عليّ\n\nوسمعناه بيقولها قوية أرض ولادي ورجعت ليّ\n\nحرمونا سنين وســــنين  وافتكروا الناس نايمين\n\nوطلعنا عليهم يوم خلصنا حقوق ملايين\n\nحيوا معاي  قولوا معاي\n\nعاش فلاح الثورة عاش\nعبد الحليم:\nعاش الفن حضارة لأمة يبنيها الفنان\n\nيروي حياتها في غنوة في كلمة\n\nفي صورة بروح وإيمان\n\nوســمعناه بيقولها قوية  مجد بلادي عهد علي\n\nقلبي وروحي ملك لفني والإتنين لبلادي هدية\n\nحيوا معاي  قولوا معاي\n\nعاش الفن رسالة عاش\nفايزة أحمد:\nعاش العامل يوم  ما  فكر يبني لبلده دار\n\nفيها مداخن طالع  منها  لهب النور والنار\n\nوسمعناه بيقولها قوية\n\nده إنتاجي وصنع إيدي\n\nحققنا بعون الله للشعب دعاه ومناه\n\nوالخير زاد منا وفاض والفايض صدرناه\n\nقولوا معاي  حيوا معاي\n\nعاش عاش العامل عاش\nعاش الطالب يوم ما طلب العلم كتاب وسلاح\n\nعرف العلم وســـــيلة تحقق غــــاية كل نجاح\n\nوســـمعناه بيقولها قوية\n\nفي الإعدادي وفي الكلية\n\nالعلم ســـــــلاح جبار بيحول ليلنا نهار\n\nيسعى للنور بالنور ويواجه النار بالنار\nعبد الوهاب:\nعاش الشعب العربي كله شعب سلام وأمان\n\nعاش الوعي العربي كله ثورة في كل مكان\n\nثورة مـــارد للحرية\n\nهب ونادى بالقومية\n\nردينا عليك يا جمال وإيدينا ف إيديك يا جمال\n\nوطلعنا معاك يا جمال     نبني وياك يا جمال\n\nحيوا معاي قولوا معاي\n\nعاش عبد الناصر عاش\n\n\n\n\n\n\n\n\n\n\n\n\n\n\n\n\n\n\n\n\n\n\nاستمع إلى \"الجيل الصاعد (وطني)\" على أنغامي","author":"حسين السيد","composer":"محمد عبدالوهاب","date":"1961","url":"https://fnanen.com/klmat/alaghany/m/m7md-3bdalohab/aljyl-al9a3d--o6ny-.html?arabic=الجيل الصاعد (وطني)"}