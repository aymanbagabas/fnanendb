{"title":"حرمت الحب","composer":"بليغ حمدي","lyrics":"حرمت الحب عليً حرمته علي\nمن بعد هواك ياعنيا حرمت حرمت حرمته عليً\nوازاي دا جرى ما اعرفش ما اعرفش ازاي\nازاي يجي يوم ما اقدرش اهوى من العالم غيرك انت\nاهوى من العالم غيرك\nوانساك لو حتى شوية\nحبك اكبر من جرحي ودا قدري ومش بايدي\nقدري ومش بايدي يا عمري قدر\nبعدوك عني وبعدوني .. بعدوك\nفاكرين حرموني أحبك\nنسيوا انك جوا عيوني متغطي برمشي وحبك\nولا حدش ابدا يقدر يحرمني إني افكر\nدا هواك عالبعد بيكبر أكتر .. من قربك\nيا حبيبي .. أنا دقت حلاوة الدنيا يا حبيبي وانا واياك\nولا أي حبايب تانية ح تعوض لحظة معاك\nوانا قدرت أعيش في الذكرى وأعيدها ثانية بثانية\nوآخذ م الماضي لبكرا  صبر الأيام الجاية\nيا ريت كان قلبي بإيدي يا ريت\nكنت زماني اتهنيت وداويت\nقلبي بهوى تاني\nيا ريت\nيا ريت كان قلبي بإيدي يا ريت\nولا كنت ف عمري هويت وقاسيت\nأيام فيها حبيت وكمان ضحيت وقاسيت\nيا ريت\nلكن حبك يا هوايَ  بقى زي الروح جوايَ\nمهما فين رحت وجيت\nوازاي بس أعشق تاني بعد ما حبك خلاني\nم الهوى كله استكفيت","url":"https://fnanen.com/klmat/alaghany/3/3zyzt-jlal/7rmt-al7b.html?arabic=&#x62D;&#x631;&#x645;&#x62A; &#x627;&#x644;&#x62D;&#x628;"}