{"title":"لله يا جزائر","lyrics":"لله يا جزائر يا وردة الروح\nنحلم نجي يوم عطر الحب يفوح\nشوارع و حكايات تضحك في العينين\nوتتدفأ ساعات في قلبك الحنين\nوانتي خمسه عليك من الحسد محروسه\nواحنا بين يديك نحلم بيك عروسه\nونشوف على بابك الغيمة تتجلى\nمن حبة ترابك نلبس أحلى حله\nلله.. لله.. لله يا لله\n\nلله يا جزائر يا وردة الروح\nنحلم نجي يوم عطر الحب يفوح\nوتتجمع القلوب لا غربه ولا فرقه ولا دخان\nحروب تحت سماءنا الزرقاء\nونقدر من غير حشمه نخزر في عينيك\nمن غير ما نخاف منك ولا نخاف عليك\nونشوف على بابك الغيمة تتجلى\nمن حبة ترابك نلبس أحلى حله\nلله.. لله.. لله يا لله\n\nلله يا جزائر يا وردة الروح\nنحلم نجي يوم عطر الحب يفوح\nتنام بيوت الناس مفتوحة البيبان\nوعلاش الحراس؟ على القلب المضمان\nواللي عنده حمامه بحبة قمح و ترضى\nواللي عنده منامه يحققها في اليقظه\nونشوف على بابك الغيمة تتجلى\nمن حبة ترابك نلبس أحلى حله\nلله.. لله.. لله يا لله\n\nاااه لله يا جزائر يا وردة الروح\nلازم نجي يوم عطر الحب يفوح\nونصرخ بالمدى بالكلمة الهذاره\nدم الشهداء ما راحش خساره\nمهما عشنا و شفنا\nخفنا وتخالفنا\nبحبك بعد غياب\nرجعنا احباب\nونشوف على بابك الغيمة تتجلى\nمن حبة ترابك نلبس أحلى حله\nلله.. لله.. لله يا لله","url":"https://fnanen.com/klmat/alaghany/a/alshab-5ald/llh-ya-jzair.html?arabic=&#x644;&#x644;&#x647; &#x64A;&#x627; &#x62C;&#x632;&#x627;&#x626;&#x631;"}