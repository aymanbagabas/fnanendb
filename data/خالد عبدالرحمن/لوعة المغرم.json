{"title":"لوعة المغرم","author":"احمد الناصر الشايع","composer":"خالد عبدالرحمن","date":"1996","lyrics":"أعـالج لـوعة المغــرم وتكبـر لـهفــة المـشــتاق= بحسن رضاي أسوق خطاي أقدّم رجلي وأفهقها\nأهوجس من طلوع الشمس الى مغيبات الأشفاق= ولا أدري في ظـلام الليل رجلي وش يوافقــها\nأباصبـر وأتـصبّـر ما نظن الصبر ما ينـطاق= لقـيت الصبـر مـرّ ولـو ينوش الكبد يحـرقــها\n\nألا يا كامليـن المــعـرفة ســلك الغــرام دقــاق= إلا صــاب القـلــوب اللـه يـعـافـينا يـخرّقــها\nأنا لي صاحبٍ خـدّه ورى الشيلـه كما البــرّاق= بعرض المزنة اللي مثـل شمس الظهر بارقــها\nخـلـقـها اللـه وزيّن خـلـقـها وأخـلاقها الخــلاّق= قـليـلٍ جنـسها فـي جيـلـها سبـحان خـالقــها\n\nلـهـا عيـنٍ إليا لـدّت بها تـذبـح بـها العـــشّاق= بها وصـفٍ من عنـق المــها هـو طول عـاتـقــها\nإلا ما شفتـها ضاقت بي الدنيا وصـدري ضـاق= وأنا لو الهـوى لي كـان عينـي ما تـفـارقــها\nأحب مشاهد الغـالي عـسى ما هو بحب افراق= ولو راحت معه فـي مـغرب الدنيا ومشرقــها\n\nإلا جا الليل ما شفـتـه تـزيد بصـدري الدقاق= معه روحي بسـلك العنكبوت الله معلقــها\nإلا عرّض علي ياقـف مثـل وقفـة كـسيـر السـاق= وسـاعـات الـوداع أسـرع من الكدلك دقايقــها\nأن وياه جـدّدنا الـقـســم والعـهــد والمـيــثاق= ولكــن قـــدرة اللـه سابـقــه محـدٍ يـسابـقــها\n\nتعاطـينا العـهـد فـي واحدٍ من عاهده ما باق= مادام إن الثـقــة بالنفــس يلـزمنا نـوثّــقــها\nأنا أعرفنا سمه تنـقاد بالدنيا ولا تـنـــساق= ولو تعـطـيك عـهــد اللـه وأمانة لا تـصـدقــها\nتشوف أزوالهم مثل العـرب مارالله الــرزّاق= متى ما هب نسـناس الهوى يظـهر حقايقــها","url":"https://fnanen.com/klmat/alaghany/5/5ald-3bdalr7mn/lo3t-almghrm.html?arabic=%D9%84%D9%88%D8%B9%D8%A9%20%D8%A7%D9%84%D9%85%D8%BA%D8%B1%D9%85"}