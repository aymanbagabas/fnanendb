{"title":"قلب الاسد","lyricist":"علي الخوار","composer":"فهد الناصر","date":"2011","lyrics":"يادنيتي مجروح من وين ماروح\nماراحت جروحي والايام راحت\nياليتني نفس اذا ضاقت تبوح\nان كان من هم الليالي استراحت\nكل ماخفيت جروح تظهر بي جروح\nوبوسط صدري قلة الهم فاحت\nوانا اكثر من الجرح ماأقول مجروح\nنفس العزيز اكبر من جروح ناحت\n\nاوقف في وجه الوقت كأني جبل نوح\nواطيح لو روحي من الجرح طاحت\nقلب الاسد ماهومخلوق للنوح\nتعما عيونه كان في يوم صاحت\nصوت الحزن من كثرة النوح مبحوح\nيشكي الجروح اللي مع الوقت لاحت\nوانا لجرحك يازمن قلت مسموح\nان اقبلت دنياي وان كان شاحت\nولو كل صـدر اصبح كتاب مفتوح\nان كان كل الناس بالهم باحت\nوالروح بعض احيان ترخص لأجل روح\nلكنها لو باحت بسر راحت","url":"https://fnanen.com/klmat/alaghany/5/5ald-3bdalr7mn/8lb-alasd.html?arabic=%D9%82%D9%84%D8%A8%20%D8%A7%D9%84%D8%A7%D8%B3%D8%AF"}