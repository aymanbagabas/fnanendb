{"title":"يا ساري الليل","author":"محمد مبروك الجعيدي","composer":"خالد عبدالرحمن","date":"2013","lyrics":"يا ساري الليل والهومة هي الهومة\nأنا أحسب إني قضيت وتبت من غيي\nحتى رماني رهيف القدّ بسهومه\nرمية وأنا وقتها ماني بمتهيي\n\nالزين واجد ولكن شفت منظومه\nتضرب جمال الطبيعة ضرب يا خيي\nفي عيونها الموج والسبّاح والعومة\nوالموت بحر الهوى لا يفتر أيديي\n\nوإن كان شفت القمر محجوب بغيومه\nأكيد هي تفتخر وتقول من زيي\nأمسيت أقيس الفضاء وأعدد نجومه\nمن رجف قلبي سمعت الرجف بالحيي\n\nالمعتبر لو نظرها تخلف عزومه\nشمس الضحى تبتسم في بارد الفيي\nبغيت أوصّـف وضاع الوصف برسومه\nمن ميسم الشوق تكوي وانجحت كيي\n\nالظبي في طلته والحر في حومه\nمن فوق آجا وسلمى يابعد حيي\nياشبه صغران ابن عشوان مسيومة\nعشرين مليون كاش وعاده معيي","url":"https://fnanen.com/klmat/alaghany/5/5ald-3bdalr7mn/ya-sary-allyl.html?arabic=%D9%8A%D8%A7%20%D8%B3%D8%A7%D8%B1%D9%8A%20%D8%A7%D9%84%D9%84%D9%8A%D9%84"}