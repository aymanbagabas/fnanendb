{"title":"المعاني","lyricist":"محمد بن عبدالعزيز بن محمد","lyrics":"لو تشوف المعاني فيك بعض الوصوف . . . امطرت لك بكار الوصف عذب المديح\nلو تحس القوافي فيك والا تشوف . . . ما اعتذر عن مديحك كل قافٍ شحيح\nكل ماقلت نايف اطرفن الحروف . . . في سموك تسابق كل حرفٍ مليح\n\nمنبع الجود سولف عن بياض الكفوف . . . اشهد ان اللي قاله عن سموك صحيح\nفي حماك الوطن فوق الاماني يطوف . . . للوطن ساهر وغيرك منامه مريح\nماتثاقلت همٍ مسيرات الظروف . . . هيبتك مايزعزعها عدوٍ نزيح\n\nسيدي من تجيله ند تملاه خوف . . . ومن تجيله سند عز الرقى والمطيح\nانت لولاك ماجاء المجد مغرم شغوف . . . وانت لولاك ضاق الكون لو هو فسيح\nياقرب الناس للناس الحنون العطوف . . . بالحشا لاذكرتك كل عرق يصيح\n\nلاذكرتك براد البال قيض وشعوف . . . منبت البال روض وهب نسناس ريح\nان فديتك رضا ماني عليك معروف . . . لاغمرني رضاك بوجه حظي سميح\nوان فديت زعلك من مكرمين السيوف . . . نسل عبدالعزيز مبجبين النبيح\n\nوان فديتك غلا من غير هرج وحلوف . . . والله انك على عرش الغلا مستريح\nلو خذلني القصيد وخالفتني الحروف . . . ماخذلني شعور ولّو فؤادي جريح\nليه ما ابخل ياعمي لو في بعض الوصوف . . . في خصايلك يابخت الثنا والمديح","url":"https://fnanen.com/klmat/alaghany/5/5ald-3bdalr7mn/alm3any.html?arabic=%D8%A7%D9%84%D9%85%D8%B9%D8%A7%D9%86%D9%8A"}