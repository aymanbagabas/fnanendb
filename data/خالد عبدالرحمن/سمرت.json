{"title":"سمرت","lyricist":"خالد الفيصل","composer":"مساعد العيسى","lyrics":"سمرت بصحبة حروف القوافــي ... أحمّلهـــــا تناهيـــت خـوافـــــــــي\nأشكّـل بالحـروف ألـوان صــورة ... أحـرّكها مــن المعنــى بـصافــــي\n\nأشيل الحرف من معنى لمـــعنى ... وأداري ما ظهـر وأظهــر بخافــي\nوإلا منـي عطيت الحــرف ونّـــّة ... بـها حرفـي على النجمات طافـــي\n\nيقـوّم كـل نجــمٍ مـــــــن منـامــه ... أنـا ما نيـب أسامـر نجــم غافــــي\nيجينـي كل نجــــــمٍ منــه مـــعنى ... ولا قـــد قـلـت للنـجمـات كافــــــي\n\nتصورلـي دمـــوعٍ وابتسامــــــه ... مـن عيــونٍ تقصـوت ما تشافــــي\nألا يا نجـــم يا عــالي تبصّـــــــر ... شـف بعـين المحبــة عيـن وافـــي\n\nوخبـرني عـن علـومـه وحالـــه ... عـسى قلبـه مــع الأشواق دافـــي\nوخبّر صاحبـي عن حـال خلّــــه ... تـرى يمشي على الأشواك حافـــي\n\nولو ممشاي فـي جمـرٍ يفيـــــده ... مشـيـت بجمرهــا كنّــه عوافـــــــي\nولكـن وش يفيـده لـو ذبحنـــــي ... ومـن يوصـف جماله عقـب قافــــي","url":"https://fnanen.com/klmat/alaghany/5/5ald-3bdalr7mn/smrt.html?arabic=%D8%B3%D9%85%D8%B1%D8%AA"}