{"title":"سارت","author":"خالد عبدالرحمن","composer":"خالد عبدالرحمن","date":"2005","lyrics":"سارت و انا عيني تراقب خطاها\nخطوه تسوق الخطوه بهون وركود\nيوم حضرت غاب القمر من سماها\nواللي بقى من نجومها ب قل ّ معدود\n\nزين الوصايف والحسن اكتساها\nشقرا وفيها من الحلا ماله حدود\nلاعتني بنظره وبعد ما كفاها\nحطت بجوفي من الجمر شوق موقود\n\nشامه تعلّى ثغرها من حلاها\nتظفي على نور الحسن نور مردود\nصابتني بداها ونفسي دواها\nمن العيون السود دواي منشود\n\nاهاوده قلب انشغف في هواها\nمتحمله صار الصبر منه مفقود\nعزاه نفسي صابها ما طواها\nطي الورق رطبٍ مقطوف من عود\n\nحق الله اعلم بالحشا وش غلاها\nتضحك لها عيني ولو كنت مزهود\nالناس ما تدري بروحي وخفاها\nيكفي اجنّب نفسي عن كل منقود","url":"https://fnanen.com/klmat/alaghany/5/5ald-3bdalr7mn/sart.html?arabic=%D8%B3%D8%A7%D8%B1%D8%AA"}