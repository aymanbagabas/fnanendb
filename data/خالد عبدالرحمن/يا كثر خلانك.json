{"title":"يا كثر خلانك","author":"محمد بن عبدالعزيز بن محمد","composer":"خالد عبدالرحمن","date":"2016","lyrics":"لو كل من هو قال أحبك يحبك\nيا كثر خلانك ويا قل اعاديك\nبعض البشر كنه من طيور سربك\nيمشي معك عمره وقلبه مجافيك\nما حدٍ لأجل خاطرك يمشي في دربك\nوما حدٍ يمد العمر في راحة إيديك\nأحدٍ يقول الذنب لا أخطيت ذنبك\nواحدٍ يقول فداك خفاق مغليك\nلا زان وقتك زان للكل قربك\nولا شان وقتك ما بهم قلب يرضيك\nإلا إللي إحساسه على نبض قلبك\nيبيع كل العالم إلا أنت يشريك\nإن ضاقت الدنيا تلاقيه جنبك\nما هو من اللي لين ضاقت يخليك\nمن قبل لا تشكي جروحك شعر بك\nومن قبل لا تبكي عيونك يواسيك","url":"https://fnanen.com/klmat/alaghany/5/5ald-3bdalr7mn/ya-kthr-5lank.html?arabic=%D9%8A%D8%A7%20%D9%83%D8%AB%D8%B1%20%D8%AE%D9%84%D8%A7%D9%86%D9%83"}