{"title":"بوادر جفا","lyricist":"غياهيب","composer":"خالد عبدالرحمن","date":"2016","lyrics":"يا خاطري والأماني بين شك وغير\nهاذي بوادر جفا ولا علامتها\nإن ما حصل لك وفا ولا عدال الضمير\nما فيه موته لشوقك ما بعد ماتها\nوما فيه دمعة وله ذخرتها بالنظير\nلين اختلط طعم دمعي بابتساماتها\nنبضات نفس المشاعروالزمن بس غير\nنرعى العهود الوثيقه باستداماتها\nما اشد جرح الوله في وسط قلب كبير\nيقذيه حمل الهموم ولوم مشمتها\nوما اشد على الحر يوم انه يقييد اسير\nغير اختلاط المشاعر وانقساماتها\nيا شمس بين الضحى وقفاه تالي عصير\nفرق اللقا والموادع في سلاماتها\nيا غصن من تحت ظلك كل ما حل طير\nناح ومعه روح ناحت لك بنغماتها\nلشوق عبرات ترقا ثم ترجع تحير\nمحتارة من حياها والتزاماتها\nيحثني عالوفا عهدي بعزم المسير\nبمواقف ترتقع بي فوق هاماتها\nفي حق نفسك من الأشوار لا تستشير\nغير الذى تكتفي به عن ملاماتها\nمادام ظني بخير وظن قلبي بخير\nبرعى مشاعر حياتي واهتماماتها","url":"https://fnanen.com/klmat/alaghany/5/5ald-3bdalr7mn/boadr-jfa.html?arabic=%D8%A8%D9%88%D8%A7%D8%AF%D8%B1%20%D8%AC%D9%81%D8%A7"}