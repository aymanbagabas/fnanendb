{"title":"سلمولي","lyricist":"سعود بن محمد","composer":"خالد عبدالرحمن","lyrics":"سلمـولي على الغالي سلامٍ كـثيــــــــر= وأخبروه إني أسهـر لين يبدأ الصبـاح\nدمعة العين عقبـه بالمحـاجـر تـحيــــر= ما تـجـيـه عيوني كود عند الـمــــراح\nليت لي يا هوا بالي جنـاحٍ وأطـيـــــــر= البلى إني عليـك أكفخ بليّـا جـنـــــــاح\nحارب النوم عينـي ما يطب النظيــــــر= من سبايب غرامك جوهر العقـل راح\nشالك الزين عيني يوم مالك خـشــيــر= واللـه اللي بـلانـي بـك بـليّـا صــــلاح\nكنّ وجهك قمر خمسة عشر مستديــر= ليـت منـه بلـغ بـك غايته واستــــراح\nصدّ عنـي ترى عينك سهمها خطيـــــر= ما خبرت أحــد قبـلك عيـونـه رمــــاح\nمثلما كنت بأقدامك تدوس الحريـــــــر= أنت يا زين بأقدامك تــدوس الـمـــلاح","url":"https://fnanen.com/klmat/alaghany/5/5ald-3bdalr7mn/slmoly.html?arabic=%D8%B3%D9%84%D9%85%D9%88%D9%84%D9%8A"}