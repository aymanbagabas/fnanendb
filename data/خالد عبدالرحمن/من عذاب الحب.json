{"title":"من عذاب الحب","lyrics":"من عذاب البعد قلبي مغتني\nعايش بعدك على هم وعذاب\nكل يوم من فراقك سمني\nيابعد عمري سألتك لا تغاب\n\nعمري اليابس لشوفك ينثني\nانت بحره وانت برقه والسحاب\nخلني ساعه بقربك اهتني\nانسى فيها بشوفتك هم وعتاب\n\nمن حياتي ياحبيبي خذتني\nشبت في دربك وانا عمري شباب\nيارفيق العمر ماعودتني\nانتظر يوصل لي من صوبك كتاب\n\nمن منام الليل والله حرمتني\nساهر والفكر ودا بي وجاب\nفي حياتي ياحياتي صبتني\nليه جزاي اليوم تتركني مصاب\n\nكل من جاني نهاني ولامني\nقالوا ان الحب بالدنيا سراب\nليتهم شافوا إلي شوفه شاقني\nكان قالوا ان الهوى امره صواب","url":"https://fnanen.com/klmat/alaghany/5/5ald-3bdalr7mn/mn-3zaab-al7b.html?arabic=%D9%85%D9%86%20%D8%B9%D8%B0%D8%A7%D8%A8%20%D8%A7%D9%84%D8%AD%D8%A8"}