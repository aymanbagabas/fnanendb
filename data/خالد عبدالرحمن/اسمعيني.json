{"title":"اسمعيني","author":"محمد بن عبدالعزيز بن محمد","composer":"عبدالعزيز المعنى","date":"2013","lyrics":"(موال):\nماهقيت ان الغلا في البعد ذاب\nاحسب ان البعد بين لك غلاي\n\nاسمعيني قبل تجريح العتاب\nيمكن ظروفي تبررلك جفاي\nيعلم الله ما تعمدت الغياب\nلكن الأيام ما جتني بهواي\n\nانشدي احساسك يدلك للصواب\nكنت احس انك رغم بعدك معاي\nماتصور بيننا لحظة حساب\nلا تزيدين العنا يكفي عناي\nالطريق من الظما مثل السراب\nما تحملني ولا قدر ظماي\n\nلو يشح الوبل وش ذنب السحاب\nوانتي ادراى يا عيوني يا سماي\nاذكرك والشوق في مثلك عذاب\nواعتذرلك في غيابك عن خطاي\nماهقيت ان الغلا في البعد ذاب\nاحسب ان البعد بين لك غلاي","url":"https://fnanen.com/klmat/alaghany/5/5ald-3bdalr7mn/asm3yny.html?arabic=%D8%A7%D8%B3%D9%85%D8%B9%D9%8A%D9%86%D9%8A"}