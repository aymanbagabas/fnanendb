{"title":"مولع ومفتون","lyricist":"المعنى","composer":"سعود بن عبدالمجيد","date":"2016","lyrics":"يانايمٍ والخلق لجلك . . . سهارى\nيادالهٍ والناس لجلك . . . يسجون\nداريت يوم الوجد . . . ماينتدارى\nوجمر الغضا وقّاد وإن كان مدفون\nإمواصلٍ ليلي سهر . . . بالنهارا\nوياليتكم ياناس . . بالحال تدرون\nحالي معه حال الصقر والحبارى\nروَّح بصيده . . والقنانيص يِعْدون\nياعاذليني . في عيوني الحيارى\nماشفتوا اللي شفت ياللي تِعَذْلون\nيامن بزينه في الملا . . . مايبارى\nوطغى بأوصافه . . على كل مزيون\nلي فيك غاية . . والأماني كثارا\nوالقلب في حبك . . موَلَّع ومفتون\nيانايمٍ والخلق لجلك . . . سهارى\nيادالهٍ والناس لجلك . . . يسجون","url":"https://fnanen.com/klmat/alaghany/5/5ald-3bdalr7mn/mol3-omfton.html?arabic=%D9%85%D9%88%D9%84%D8%B9%20%D9%88%D9%85%D9%81%D8%AA%D9%88%D9%86"}