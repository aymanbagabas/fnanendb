{"title":"الصورة المكسورة","lyricist":"علي الخوار","composer":"موسى محمد","date":"2002","lyrics":"بجانب كحلك ومشطك وبعض اشياء منثوره..\nوعطر غامض مثلك يخبي في الزجاج اسرار\nانا عشت الهوى قربك مجرد صوره مكسوره..\nعلى تسريحتك عاشت حبيسه كذبه وغبار\nاشوفك تنظرين لها بضحكه عين مسروره..\nوافكر نظرتك شوق معاها جملتين اعذار\nواثاري نظرتك مرت عليها بس مجبوره..\nقصدتي خلفها وجهك تشتت في مرايا الدار\n\nنسيتي واصبحت صوره مع الايام مهجوره..\nنسيتي وابتدت ترحل من البرواز والاسوار\nنسيتي بس خليها يابنت الناس مستوره..\nنسيتيني وانا مثلك نسيتك والزمن دوار\nانا نفسي بديت انسى ملامح هذي الصوره..\nدخيلك لاتخليها بالبوم الصور تذكار\nبديت انسى شقى نفسي ووجه الحزن وشعوره..\nوقولي لمن سال عنها تشابه صوره الخوار","url":"https://fnanen.com/klmat/alaghany/5/5ald-3bdalr7mn/al9ort-almksort.html?arabic=%D8%A7%D9%84%D8%B5%D9%88%D8%B1%D8%A9%20%D8%A7%D9%84%D9%85%D9%83%D8%B3%D9%88%D8%B1%D8%A9"}