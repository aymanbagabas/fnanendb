{"title":"اهات","author":"السامر","composer":"خالد عبدالرحمن","date":"1993","lyrics":"آهات من طول العنا طاولتني ..\nونفسي من الفرقا وحالي سخيفه\n\nجارت علي من الفراق و قصتني ..\nغزت ولكن مانوت بالنكيفه\nبهمومها اللي شفت منها كوتني ..\nهذا الذي خلا حياتي مخيفه\n\nباكر يروعني وانا فيه فتني ..\nواقول ليت الغيب يبخل بحيفه\nخيل السعاده بالهوى خالفتني ..\nخالفت معها عيد قلبي وريفه\n\nهبت هبوب بالنيا عطشتني ..\nوكم غالي قبلي ظما من وليفه\nليت الليالي عن غرامي نهتني ..\nولا بدا زرع الامل منك هيفه\n\nوالا انها في غايتي خيرتني ..\nواختار انا مرباع قلبي وصيفه\nخل جيوشه بالمحبه غزتني ..\nوانا اسير للعيون العفيفه\n\nاغلى هجوس طول الايام جتني ..\nماكل هجوس اللي تجيني بطيفه\nالماضيات بغيبها ما انصفتني ..\nوالمقبلات ارجي عدلها خريفه\n\nاتبع ظنون بالهوى ماشفتني ..\nواحسب حمولي بالمحبه خفيفه\nواليوم ظالمة المحبه طوتني ..\nطي الورق يوم انطوى به خريفه\n\nواشباح ياسي بالهموم اعترتني ..\nوانا علي اسباب صدك كليفه\nاشيل حتفي راضي فوق متني ..\nواروح نفسي من حياتي معيفه\n\nواقول للي بالجفا عذبتني ..\nعسى الشقا من بيننا بالنصيفه\nشربت من فيض الشقا واشبعتني ..\nدنيا مع الاحزان ضدي حليفه","url":"https://fnanen.com/klmat/alaghany/5/5ald-3bdalr7mn/ahat.html?arabic=%D8%A7%D9%87%D8%A7%D8%AA"}