{"title":"مجنون احبك","lyricist":"مخاوي الليل","composer":"خالد عبدالرحمن","date":"2021","lyrics":"موتي ارحم ولا عيشه حياة مغبون\nمكرمه للنفوس اللي تعاف المهونه\nوالله اني اروم النفس وامنعك دون\nلين شفت الذي للصبر حرك سكونه\n\nجيت ادورك في نفسي لقيت الظنون\nاشغلتني اعرف اللي هدفكم تبونه\nجيت ادورك في صحوي لقيت العيون\nحلمها فيك غايه وصل صدق ترونه\n\nجيت ادورك في عقلي تعدى الجنون\nجن يا كيف بالمجنون حبك يخونه\nجيت ادورك في عمري رخص لك يهون\nجف وقتك وجاك العمر تمطر مزونه\n\nجيت ادورك في ليلي لقيتك سكون\nيهجع القلب في قربك وتبرا طعونه\nجيت ادورك في همي لقيتك حنون\nمدله لي عساك تعيش لي دوم عونه\n\nجيت ادورك في فني لقيتك شجون\nاجمل اللحن في فني تمثلت لونه\nجيت ادورك بالدنيا لقيتك تكون\nاثمن اللي ملكته في حياتي واصونه","url":"https://fnanen.com/klmat/alaghany/5/5ald-3bdalr7mn/mjnon-a7bk.html?arabic=%D9%85%D8%AC%D9%86%D9%88%D9%86%20%D8%A7%D8%AD%D8%A8%D9%83"}