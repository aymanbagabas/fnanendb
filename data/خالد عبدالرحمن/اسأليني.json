{"title":"اسأليني","author":"محمد بن عبدالعزيز بن محمد","composer":"خالد عبدالرحمن","date":"2007","lyrics":"اسأليني قبل تجرحك الظنون\nواسمعيني قبل يتعبك الغضب\nادري باللي فيك يالقلب الحنون\nالنوايا بيض والغيره تعب\n\nعلميني كيف من حبك يخون\nكيف أخونك وأنتي من نفسي أحب\nخاطرك غالي وحبي لك جنون\nوالعمر ما بين رمشين وهدب\n\nهمّك اللي ذاب في سود العيون\nصدقيني .. ماله بقلبك سبب\nماسواك احد على روحي يمون\nوماسوى حبك على قلبي انكتب\n\nمانشدت الشمس بعدك وش تكون\nوماسألت الريح من وين المهب\nعاتبيني حب .. والدنيا تهون\nوشهو احلى من الرضا عقب التعب","url":"https://fnanen.com/klmat/alaghany/5/5ald-3bdalr7mn/asalyny.html?arabic=%D8%A7%D8%B3%D8%A3%D9%84%D9%8A%D9%86%D9%8A"}