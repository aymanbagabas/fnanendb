{"title":"حاكمني","author":"السامر","composer":"خالد عبدالرحمن","date":"2003","lyrics":"اطلق سراح الرضى وانعـم بلذاتـه\nمافي الزعل خير لاتزعل وتزعلنـي\nالحـب لاتشتقـي وتعـد غلطاتـه\nاذكر جميل الغـلا واقنـع وكلمنـي\n\nالقلب لك بالغلا خضرنٍ مساحاتـه\nترعى النوامي وانا بالبـال تشغلنـي\nراعي الهوى مايدور غيـر مشهاتـه\nاعدل معك بالمحبه وانـت تظلمنـي\n\nماهو بقلبي معـك يلعـب برغباتـه\nماكنه اليوم مـن روحـي ولا منـي\nلاتاخـذ الهاجـس الخايـف بنياتـه\nحاول تخالف شكوك النفس وافهمنـي\n\nلاتحرق القلـب يالغالـي بحسراتـه\nان كان يرضيك زود الشوق فـمهلني\nحبي خفايا الحرايـر مـن معاناتـه\nياليتك بـهـم حبـي لـك تقاسمنـي\n\nلو يدرك اللي يبيـه الحـي مافاتـه\nلقيـتـك بحـبـي الاول تعللـنـي\nوان كان شككت في قلبـي وغاياتـه\nعندك قضاة الهوى والحب حاكمنـي","url":"https://fnanen.com/klmat/alaghany/5/5ald-3bdalr7mn/7akmny.html?arabic=%D8%AD%D8%A7%D9%83%D9%85%D9%86%D9%8A"}