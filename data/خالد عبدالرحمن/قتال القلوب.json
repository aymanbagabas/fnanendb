{"title":"قتال القلوب","lyricist":"مخاوي الليل","composer":"خالد عبدالرحمن","lyrics":"محدٍ على ايديك النواعم ضربها . . . ما انت بـ على كل الذي صار مغصوب\nمحد تيقّن بك ولا احدٍ حسبها . . . تبي تسكتني الى قلت مكتوب\n\nما نعترض لكنك انت سببها . . . ممنوعك اللي تزعمه صار مرغوب\nبصيرتك مدري وش اللي حجبها . . . ضاقت بك دروبٍ وضيعت انا دروب\n\nالنار في جسمي توهج لهبها . . . خطرٍ علي عظام جسمي لها تذوب\nكاسات مرك قلبي اللي شربها . . . ما اعتدت اذوق المر من يدّ محبوب\n\nمدري وش اللي في حياتك قلبها . . . تبي الصراحة انت قتال القلوب\nفاتت واشوف انه تزايد كربها . . . عسى الفرج ياتي وينحل مكروب\n\nما غيرك أحدٍ تل روحي وجلبها . . . ثم بعتها برخيص من غير متعوب\nفي سوق حبك لين رسم نصبها . . . وتركتني حيٍ مع الناس مصلوب\n\nودفنت روحك يوم غرك شببها . . . حسبك لوحدك وانت بي دوم مصحوب\nأسرجت خيلي ثم غيري ركبها . . . خيالها ماله على الخيل من صوب\n\nطارت بها ريح العواتي هبـبها . . . في ليلةٍ لا سلم فيها ولا حروب\nاخترت من سو الخلايق عربها . . . دامك تخيرته فانا منك مسحوب\n\nنفسٍ حرمها الله ونفس وهبها . . . هذا له طلابَه وهذاك مطلوب\nإلا جروحي زاد فيها عطبها . . . بغيت انا الفكة وعودت منشوب\n\nالياس فيني هز نفسي وغلبها . . . وانا اللي معلق بقلبه ومقضوب\nنفسي ولو عافت قدرها غصبها . . . ترضى بواقعها ولو كان مزروب\n\nغنيت ليلة كل حزني طربها . . . مرات اهيجنها ومرات مسحوب\nوجمعت في نبرات صوتي عتبها . . . وعن غلطتي استسمح اليوم واتوب\n\nضوي طفت عقبك و رمّد حطبها . . . حرام عقبك لا ولا عود مشبوب\nحتى معاميلي على الجال كبها . . . جنبت خلق الله كما حال مجروب\n\nحالي بك أصلح حال وأجمل وهبها . . . حالي بدونك من عوافيه منهوب\nصدّك خطف ضحكات عيني وسلبها . . . ولا ترى وصلك يرد الفرح نوب","url":"https://fnanen.com/klmat/alaghany/5/5ald-3bdalr7mn/8tal-al8lob.html?arabic=%D9%82%D8%AA%D8%A7%D9%84%20%D8%A7%D9%84%D9%82%D9%84%D9%88%D8%A8"}