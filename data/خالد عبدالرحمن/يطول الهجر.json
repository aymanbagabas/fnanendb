{"title":"يطول الهجر","lyricist":"مجازف","composer":"خالد عبدالرحمن","date":"1996","lyrics":"على يـدينـك إذا تــسمح تكرّم بدّل أوضاعـي= إذا لي خاطــرٍ عـنـدك تـصرّف لا تـخـلينـي\nلغيرك مستحيل أشـكي وأبين له عن أوجاعـي= أنا ما أبغـى بهالدنيا سواك أحدٍ يواسينـي\n\nأنا المـحـتار يـوم إنه دعا قـلبــي لك الـداعــي= دواعي الشوق يالغالي تبعـدني وتـدنينـي\nمعـاناتي عـلي تـفرض أقول القـلـب مـلـتــاعِي= أجــامل والمـجـامـل بالنـهايـه لك يـودينـي\n\nتمنيتـك تسـاعدنـي أفـل فـي بحـرك شراعـي= توقـعـت إن يدينك بالحقيقة تسبق ايدينـي\nعلى يدينك ترى للـصبر وسط الجـوف مـربـاعي= أشـوف الهجــر ولاّ الوصل يالغالي يداوينـي\n\nيطـول الـهـجـر أو يقصر تزايد فيـك أطـماعـي= مــودّتنا عـلى قـلبـي عـزيـزة لا تـعـنّينـي\nعلى يـدينـك إذا تــسمح تكرّم بدّل أوضاعـي= إذا لي خاطــرٍ عـنـدك تـصرّف لا تـخـلينـي","url":"https://fnanen.com/klmat/alaghany/5/5ald-3bdalr7mn/y6ol-alhjr.html?arabic=%D9%8A%D8%B7%D9%88%D9%84%20%D8%A7%D9%84%D9%87%D8%AC%D8%B1"}