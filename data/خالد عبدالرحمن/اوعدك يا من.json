{"title":"اوعدك يا من","lyricist":"مخاوي الليل","composer":"خالد عبدالرحمن","lyrics":"اوعدك يامن عني تخليت . . . لابد لك في يوم تحزن بعادي\nانا على عهدي وبصدقي تعاطيت . . . لكنك انت اللي قعطعت ودادي\nوش غيرك يوم انا بجد هاويك . . . كنتَ منى قلبي وكنتَ مرادي\nاحكي لك بهمسي وبالصوت ادرايك . . . خوفٍ اجرج احساسك بليا اعتمادي\n\nغلطتك انت حرفت مباديك . . . وخذاك مني على التوه غادي\nلياك ترجع لي وتحكي عذاريك . . . يكفي انك انت اللي اصبحت بادي\nاليوم تضحك وبكره يبكيك . . . وقتٍ مع الايام تشكي الوحادي\nتعرف قدر منهو يحبك ويغليك . . . امطيع لك مخلص بليا عنادي\n\nان كان ربي كاتب لك اراضيك . . . هذا عطا منهو له احنا عبادي\nوان كاتب لك بها العمر يشقيك . . . النار تارث عقب شعلة رمادي\nلاعاد تطريني ولاعاد انا اطريك . . . لامني زادك ولامنك زادي\nماذقتها نار على القلب تكويك . . . حتى تحس بلوعتي وازدهادي\n\nفي خاطري بالحيل قطعت مساعيك . . . كنك على حلمٍ لفاني برقادي\nواليوم مثل الغريب صرت اساويك . . . اجهل لك الكلمه ولو انك تنادي\nانت الظلام وظلمته في حشاويك . . . اطفيتها شموعٍ كانت لك وقادي\nطبعك تبيع اللي من الناس يشريك . . . اهل القلوب اللي تجدهم مبادي\n\n\nالله اخذ منك ولكنه معطيك . . . حسن الجمال وصيغته بازديادي\nفيك المرض شخصي ولا من يداويك . . . مغرور في علتك زود التمادي\nما اظن احاسبك ولا اظن أعاديك . . . عش في هيامك على الجهل غادي\nمن سوء حظك عاذلٍ شافها فيك . . . كل المروه وجدها وجادي\n\nالومك انت ما الوم واشيك . . . كيف انك بحب العمر به تفادي\nانسى زماني وانا بنسى ماضيك . . . ذنب اقترفته ترى ماهو عادي\nاوعدك يامن عني تخليت . . . لابد لك في يوم تحزن بعادي\nانا على عهدي وبصدقي تعاطيت . . . لكنك انت اللي قعطعت ودادي","url":"https://fnanen.com/klmat/alaghany/5/5ald-3bdalr7mn/ao3dk-ya-mn.html?arabic=%D8%A7%D9%88%D8%B9%D8%AF%D9%83%20%D9%8A%D8%A7%20%D9%85%D9%86"}