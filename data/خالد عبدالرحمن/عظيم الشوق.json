{"title":"عظيم الشوق","lyricist":"السامر","composer":"خالد عبدالرحمن","date":"1998","lyrics":"تعطيني الود ولا تاخذه مني ... يبلّغك قلبي المقفي تحياته\nاليوم يا صاحبي ردّ الخبر عني ... ما يرخص الغالي إلا كثر غلطاته\nجارت عليّ الليالي وأحبطت ظني ... والحب ما عوّض الرجّال ما فاته\n\nأدعي شفوقٍ تجي برضاك ما جني ... شاحت على الغالي اللي شفت زلاته\nحمامة الحب فوق النايفه ظني ... في وادٍ تطرب الأسماع جرّاته\nقصايدي يوم مات الحب ينعني ... في مقبل الوقت يالغالي سلاماته\n\nياللي برمح الغلا تسطي وتطعني ... وأنا معك خافقي محبوس غاياته\nتبي الحقيقه عظيم الشوق موهني ... اليوم ساوى حسان الحب سيّاته\nأببتعد عنك قدر اليوم ممكني ... ماهو بعيبن ٍ يعاف القلب مشهاته\n\nبغيت عنك العزاء مرة وردني ... مشاعر ٍنصرها يلفح براياته\nالعام والا يجنّ اليوم ينهني ... عن حبك اللي جروحي من نهاياته\nلك ذكريات ٍ جميلة يوم مرنّي ... ما وسّعت خاطر ٍ بإسعاد مرضاته\n\nواليوم لولا المودة ما ضحك سني ... ما شنّ قلبي على فرقاك غاراته\nنوازع الطيف ما جنّي وازارنّي ... في وحدتي تهدي الخافق مسرّاته\nهذا وأنا خافقي للحب ما حنّي ... قلب ٍ بعد به مكان حبي هيهاته","url":"https://fnanen.com/klmat/alaghany/5/5ald-3bdalr7mn/3zhym-alsho8.html?arabic=%D8%B9%D8%B8%D9%8A%D9%85%20%D8%A7%D9%84%D8%B4%D9%88%D9%82"}