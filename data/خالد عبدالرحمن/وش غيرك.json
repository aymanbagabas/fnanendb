{"title":"وش غيرك","author":"مخاوي الليل","composer":"خالد عبدالرحمن","lyrics":"أوعدك يامن عني تخليت ---- لا بد لك في يوم تحزن بعادي\nأنا على عهدي وبصدقي تعاطيت ---- لكنك انت اللي قطعته ودادي\nوش غيرك يومي أنا بجد هاويك ---- كنت منى قلبي وكنت مرادي\nأحكي لك بهمسي وبالصوت أداريك ---- خوف أجرح إحساسك بليا إعتمادي\n\nغلطتك انت حرفت مباديك ---- وخذاك مني على التوه وادي\nلياك ترجع لي وتحكي عذاريك ---- يكفي إنك إنت اللي قد أصبحت بادي\nاليوم تضحك وبكره يبكيك ---- وقت مع الأيام تشكي الوحادي\nتعرف قدر منهو يحبك ويغليك ---- مطيع لك مخلص بليا عنادي\n\nإن كان ربي كاتب لك أراضيك ---- هذا عطاء منهو له إحنا عبادي\nوان كان كاتب لك بالعمر يشقيك ---- النار ثارت عقب شعلة رمادي\nلاعاد تطريني ولا عاد أنا أطريك ---- لامني زادك ولا منك زادي\nما ذقتها نار على القلب تكويك ---- حتى تحس بلوعتي وإزدهادي\n\nفي خاطري بالحيل قطعت مساعيك ---- كنك علي حلم لفاني برقادي\nواليوم مثل الغريب إنت أساويك ---- أجهل لك الكلمة لو إنك تنادي\nإنت بظلام وظلمته في حشاويك ---- أطفيتها شموع كانت لك وقادي\nطبعك تبيع اللي من الناس يشريك ---- أهل القلوب اللي تجدهم مبادي\n\nالله أخذ منك ولا كنه معطيك ---- حسن الجمال وصيغته بزديادي\nفيك المرض شخصي ولا من يداوك ---- مغرور في علتك زود تمادي\nماظن حاسدك ولا أظن عاديك ---- عش في هيامك على الجهل غادي\nمن سوء حضك عاذلي شافها فيك ---- قل المروة وجدها وجادي\n\nالومك إنت ما لوم واشيك ---- كيف إنك بحب العمر بعت فادي\nإنسى زماني وأنا بنسى ماضيك ---- ذنب إقترفته ترى ماهو عادي\nغلطتك انت حرفت مباديك ---- وخذاك مني على التوه وادي\nلياك ترجع لي وتحكي عذاريك ---- يكفي إنك إنت اللي قد أصبحت بادي","url":"https://fnanen.com/klmat/alaghany/5/5ald-3bdalr7mn/osh-ghyrk.html?arabic=%D9%88%D8%B4%20%D8%BA%D9%8A%D8%B1%D9%83"}