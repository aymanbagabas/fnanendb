{"title":"انتظرته","composer":"خالد عبدالرحمن","lyrics":"إنتظـرتــه وقلبـي إحساسـه يقــول\nصـوت خلي اليوم ما أظن أسمعــه\n\nالخبـر عنـدي وغـيـبـتـه بتـطـــول\nوقتـي مـن اليـوم حسابه باجمعــه\n\nضـاق بـي صدري وأدوّر لـه حـلـول\nفـي ضميـري نـار شوقـي مولعــه\n\nعشـت فـي دنيـا أدور بهـا وأجــول\nعشت فيها بضيـق وعايشت السعـه\n\nما لقيـت اللي علـى دربي صمـول\nكـود بعـض النـاس وقتــه يمنعـــه\n\nروضتـي جفّـت وأنـا خلـي سيــول\nمبعـــدٍ عنـي وقلبــي يـتـبـعــــه\n\nطبعها اللي يوصف بالطبع الخجول\nبيــن كــل النــاس عنـدي أرفعـــه\n\nالغـريـب اللي أسـولـف لـه وأقـول\nعن هـوى نفسـي كلامـي أقـنـعـــه\n\nما يـلام اللـي مثـل حالــي يـنـول\nلـو قضـى ليله يســاهر مدمعــه\n\nلي على الغـالي وشوفـاتـه ميــول\nزود شوقـي له غرامـي أصنعــه\n\nلـو حصـل لي شوفتـه همي يـزول\nوقتهـا أنسـى البشر وأجلـس معــه\n\nأذكـر إني بغـيـبـتـه دايـم أقـــول\nهـو حيـاة القلـب هـو لـه مطمعــه\n\nفرحتـي يـا خالـد بيــوم الوصــول\nبا فـرح لـقـلـبـي بهــــمٍّ ودّعــــــه\n\nضاق بي صدري وأدور له حلول\nفي ضميري نار شوقي مولعه","url":"https://fnanen.com/klmat/alaghany/5/5ald-3bdalr7mn/antzhrth.html?arabic=%D8%A7%D9%86%D8%AA%D8%B8%D8%B1%D8%AA%D9%87"}