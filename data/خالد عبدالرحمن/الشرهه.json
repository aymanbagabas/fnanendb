{"title":"الشرهه","author":"مخاوي الليل","composer":"خالد عبدالرحمن","date":"2010","lyrics":"كفي عن اسلوب النشب والطلايب\nانتي لك اسبابك وانا ايضاً لي اسباب\nلاضاق صدرك عرضي الهبايب\nعمر العمر مادام والوقت ماطاب\n\nالشرهه اللي ماوراها نجايب\nسوقي تواليها على باب نهاب\nوالشرهه اللي مثل حمل الركايب\nقلبي لها مرحب وفكري لها جراب\n\nوالزفرة اللي ماتحرك ذوايب\nردي على ابهامك وعظيي بالناب\nوان كان حلمك بين حاظر وغايب\nترى الصلاة تجوز من غير محراب\n\nتدرين وادري ذا زمان العجايب\nالصد له بابين والوصل له باب\nالله يساعدني اذا كنت صايب\nوالله يسامحني اذا الجهد ما صاب","url":"https://fnanen.com/klmat/alaghany/5/5ald-3bdalr7mn/alshrhh.html?arabic=%D8%A7%D9%84%D8%B4%D8%B1%D9%87%D9%87"}