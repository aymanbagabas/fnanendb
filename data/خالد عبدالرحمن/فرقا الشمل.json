{"title":"فرقا الشمل","lyricist":"خالد بن سعود الكبير","composer":"ابراهيم الدخيل","date":"2016","lyrics":"يا سعود راح اللي نوده ونغليه\nوأخذ معه حلو الونس والحبابه\nالله يسهل كل درب مشى فيه\nوالله يرده سالم من غيابه\nالبيت من عقبه سكت كل ما فيه\nناسه وجدرانه وسوره وبابه\nوالبيت ما يحييه يا كود غاليه\nعقب الحياة أصبح بعيني خرابه\nفي مجلسي أحيان أهوجس وأناديه\nيرجع صدى صوتي بليا إجابه\nيا شين فرقا الشمل شوفه وطاريه\nراعيه دايم عايشٍ في كأبه","url":"https://fnanen.com/klmat/alaghany/5/5ald-3bdalr7mn/fr8a-alshml.html?arabic=%D9%81%D8%B1%D9%82%D8%A7%20%D8%A7%D9%84%D8%B4%D9%85%D9%84"}