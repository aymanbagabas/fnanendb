{"title":"طمني عليك","lyricist":"حمد بن سهيل الكعبي","composer":"موسى محمد","date":"2002","lyrics":"ليش أنت مبعد عن عيوني ومجفني\nيانور عينٍ بشوفك كنت أحليها\nحتى اتصالك وصوتك منقطع عني\nوأعد الأيام لي بتعود لي فيها\n\nإن كنت زعلان ياكل الغلا مني\nمجبور أراضيك وعيونك أراضيها\nوإن كان قصدك بها لفرقا تعذبني\nياكيف تتعب حياتي وأنت غاليها\n\nارجوك طمن شقى نفسي وطمني\nاشغلت روحٍ غيابك عنها يشقيها\nتعبت أحاتي واسال عنك لاكني\nمالقى جواب لآجل نفسي أهديها\n\nأطلب من الله عسى أنك دوم متهني\nفي دارك اللي إلهي بك مهنيها\nوعساك دايم في قلبي تحسن الظني\nياشمس داري وبدرٍ في لياليها","url":"https://fnanen.com/klmat/alaghany/5/5ald-3bdalr7mn/6mny-3lyk.html?arabic=%D8%B7%D9%85%D9%86%D9%8A%20%D8%B9%D9%84%D9%8A%D9%83"}