{"title":"من عيونك ياحبيبي ياسلام","author":"عمر محمد بن بريك","composer":"عمر محمد بن بريك","lyrics":"لومت نفسي يوم لومتك .. لأنك ليس أهلا للملامه\nواليوم للاحوال سلمتك .. وأنا لي قلب يبعث لك سلامه\nفي تحيه وأحترام\nمن عيونك ياحبيبي ياسلام\n\nبالقلب ذاك اليوم كلمتك .. عسى ياريت باتفهم كلامه\nوالنقش للكلمات علمتك .. ولا وريتني حتى علامه\nالغاز في بعض الكلام\nمن عيونك ياحبيبي ياسلام\n\nعلى قلوب الناس زعمتك .. طغى بك تيه في ذيك الزعامه\nمقام عزي حين قومتك .. وقلبي قام بك عزة مقامه\nكفاك في ظلمي حرام\nمن عيونك ياحبيبي ياسلام\n\nشف ماتحس الا وندمتك .. ولا بيفيد شي فيه الندامه\nحرام للمعبود حرمتك .. لأن لي دين ماأدخل في حرامه\nعهود تعهد لي دوام\nمن عيونك ياحبيبي ياسلام\n\nبالعهد والميثاق ذممتك .. ولاوفيت في حقي ذمامه\nزمام خطي أنت زممتك .. ويامسكين من سيب زمامه\nيبات ليله ماينام\nمن عيونك ياحبيبي ياسلام","url":"https://fnanen.com/klmat/alaghany/3/3bdalrb-adrys/mn-3yonk-ya7byby-yaslam.html?arabic=%D9%85%D9%86%20%D8%B9%D9%8A%D9%88%D9%86%D9%83%20%D9%8A%D8%A7%D8%AD%D8%A8%D9%8A%D8%A8%D9%8A%20%D9%8A%D8%A7%D8%B3%D9%84%D8%A7%D9%85"}