{"title":"الحمد للي بالسلامات عافاك","lyrics":"الحمد للي بالسلامات عافاك ... الواحد المعبود رب الجلالي\nيا سيدي لاباس عن كل ماجاك ... اجهدت رجلك في دروب المعالي\n\n\n\n\nياللي سقيت الجود من فيض يمناك ... والبست عود المجد بيض الفعالي\nسلطان منهو الفخر ياشيخ لولاك .. وانت اللذي شرفت آول وتالي\n\n\n\n\nارض الوطن ياامير شفقا للقياك ... والخير بقدومك غدى اليوم فالي\nيادار جانا عيدنا وين حناك ... وين الدخون ووين صفر الدلالي\n\n\n\n\nهذا اللذي لاحل بالعز يزهاك ... هذا اللذي قدره يروز الجبالي\nالشوق ياسيد هل الطيب غناك ... ومغطرفات الغيد لأجلك تلالي\n\n\n\n\nكل ٍ له اسلوبه ولا ظن يخفاك ... وانا صدى الإحساس هو راس مالي\nقلب ٍ صدوق بداعي الحب هناك ... فوق الغلا لو قلت بالحيل غالي\n\n\n\n\nطاب القصيد بذكر صيتك وطرياك ... وعطرت بأسمك يابو خالد مقالي\nياديرة الرحمن بالسعد بشراك ... زانت علوم الوقت وارتاح بالي\n\n\n\n\nالمعنى\n\n\n\n\n\n\nعبدالرب ادريس","author":"المعنى","composer":"عبدالرب ادريس","url":"https://fnanen.com/klmat/alaghany/3/3bdalrb-adrys/al7md-lly-balslamat-3afak.html?arabic=الحمد للي بالسلامات عافاك"}