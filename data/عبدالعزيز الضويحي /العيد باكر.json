{"title":"العيد باكر","author":"بدر عقيل","lyrics":"العيد باكر قلت أنا العيد مابيه\nالعيد مو للي مفارق زمانه\nتكفون حالي لا تقولون وشفيه\nحالي عليل و سبته من زمانه\nراح اللي ذي بالحيل يا ناس مغليه\nاللي قصيدي و كل ما أملك عشانه\nاللي إلى من ضاق صدري ألاقيه\nالله ما أروع طيبته مع حنانه\nالله لي من قال بوشعيل وش فيك\nحبيت اسمي يوم قاله لسانه\nكنا انتزاعل وانتخاصم و أخليه\nو لي افترقنا ما يطول جفانا\nيومين و الثالث يجيني و أراضيه\nالله ما أحلى خصامنا مع رضانا\nراح ابنصيبه يا عسى الله يهنيه\nعسى السعاده ما تفارق كيانه\nأضحك على نفسي إذا قلت ناسيه\nوشلون أبنسى و وسط قلبي مكانه\nشلون و أشعاري اتغنى تناديه\nعشمتني و أمسى القوافي عشانه\nتكفون حالي لا تقولون وشفيه\nحالي عليل و سبته من زمانه","url":"https://fnanen.com/klmat/alaghany/3/3bdal3zyz-aldhoy7y/al3yd-bakr.html?arabic=%D8%A7%D9%84%D8%B9%D9%8A%D8%AF%20%D8%A8%D8%A7%D9%83%D8%B1"}