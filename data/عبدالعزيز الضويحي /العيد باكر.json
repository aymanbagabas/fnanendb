{"title":"العيد باكر","lyrics":"العيد باكر قلت أنا العيد مابيه\n\nالعيد مو للي مفارق زمانه\n\nتكفون حالي لا تقولون وشفيه\n\nحالي عليل و سبته من زمانه\nراح اللي ذي بالحيل يا ناس مغليه\n\nاللي قصيدي و كل ما أملك عشانه\n\nاللي إلى من ضاق صدري ألاقيه\n\nالله ما أروع طيبته مع حنانه\n\nالله لي من قال بوشعيل وش فيك\n\nحبيت اسمي يوم قاله لسانه\nكنا انتزاعل وانتخاصم و أخليه\n\nو لي افترقنا ما يطول جفانا\n\nيومين و الثالث يجيني و أراضيه\n\nالله ما أحلى خصامنا مع رضانا\n\nراح ابنصيبه يا عسى الله يهنيه\n\nعسى السعاده ما تفارق كيانه\nأضحك على نفسي إذا قلت ناسيه\n\nوشلون أبنسى و وسط قلبي مكانه\n\nشلون و أشعاري اتغنى تناديه\n\nعشمتني و أمسى القوافي عشانه\n\nتكفون حالي لا تقولون وشفيه\n\nحالي عليل و سبته من زمانه\n\n\n\n\n\n\n\n\nاستمع إلى \"العيد باكر\" على أنغامي","author":"بدر عقيل","url":"https://fnanen.com/klmat/alaghany/3/3bdal3zyz-aldhoy7y/al3yd-bakr.html?arabic=العيد باكر"}