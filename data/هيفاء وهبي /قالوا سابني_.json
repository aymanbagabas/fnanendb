{"title":"قالوا سابني","lyrics":"قالوا سابني وحب غيري وهان عليه\n\nلسه شاغله بالك فيه ده كله ليه\n\nقالوا ليه بضيع وقتي ع اللي راح\n\nده اللي راح خساره فيه اهتمامي بيه\n\nايوه كل كلمه قالوها عنه صح\n\nبينصحوني وما بينفعش معايا نصح\n\nايوه غصب عني لسه بحن ليه\n\nما اللي بينا مكنش بردو كله جرح\n\nليالي جميله فاكراها انا ليه\n\nوأحلام ياما شاركني فيها\n\nوزي ما هو جرحني بإيديه\n\nلمسني وطيب خاطري فيها\n...\nكل مره بفتكر يوم الوداع\n\nمش بفكر ثانيه ألوم وأقول ده باع\n\nجرح قلبي في بعده عني مهمنيش\n\nاللي فعلا همني يومها انه ضاع\n\nكنت واقفه بسمعه وبقول أكيد\n\nاللي بينا هيمنعه يروح بعيد\n\nقالي همشي وعينه غرقت في الدموع\n\nواما قالها في حضني خدته ومعاه بكيت\n\nليالي جميله فاكراها انا ليه\n\nوأحلام ياما شاركني فيها\n\nوزي ما هو جرحني بإيديه\n\nلمسني وطيب خاطري فيها\n\n\n\n\n\n\n\n\n\n\n\n\n\n\n\n\n\n\n\n\n\n\nاستمع إلى \"قالوا سابني\" على أنغامي","author":"محمد الغنيمي","composer":"خالد جنيدي","date":"2018","url":"https://fnanen.com/klmat/alaghany/h/hyfa2-ohby/8aloa-sabny.html?arabic=قالوا سابني"}