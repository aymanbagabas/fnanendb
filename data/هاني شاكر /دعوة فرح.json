{"title":"دعوة فرح","lyrics":"جتلك هناك حسب الميعاد\n\nجتلك عشان انهي البعاد\n\nجتلك احدد حب عمري ايه مصيره\n\nجتلك وسايب بين ايديك خط سيره\n\nجتلك عشان ابدا معاك من جديد\n\nجتلك اعيش واحلم بعمر يكون سعيد\nجيتي بالخطوة البطيئة جيتي بالضحكة الرقيقة\n\nجيتي زي ما قولتي جيا وبمعادك بالدقيقة\nانا لما شفتك قلبي طار من لهفتي\n\nوجريت عليك وشوقي سابق خطوتي\n\nجبت السنين في شريط حزين متجمعة\n\nوسكتي فجاة وعيني خايفة مدمعة\n\nولقيت ايديك في شنطتك ومطلعة\n\nدعوة فرح ... دعوة فرح ... دعوة فرح\nدعوة فرح وفيها اسمك جنب اسمه\n\nبردت ايدي وضاع خيال حلمي اللي رسمه\n\nالدهشة والخوف والالم سكنوا ملامحي\n\nمبقيتش عارف الاقي صوتي والم جرحي\nمعقول معاد الفرح يتبدل الم\n\nمعقول سنين الحب يطويها الندم\nطب جيتي ليه وقصدك ايه من اللقى\n\nجيتي عشان ترميني في حضن الشقى\n\nمبروك عليك الفرح وعلي الجراح\n\nمش هو ده حلمك\n\nخلاص امشي بقى\n\n \n\n\n\n\n2002","date":"2002","url":"https://fnanen.com/klmat/alaghany/h-/hany-shakr/d3ot-fr7.html?arabic=دعوة فرح"}