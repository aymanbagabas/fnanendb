{"title":"بحلم","lyrics":"بحلم وعارف إنه حلم كبير عليا\n\nعندي الأمل وهو ده العيب إللي فيا\n\nشايفك قريب وإنت عني بعيد أوي\n\nجنبي وقصادي بس مش طيلاك إيديا\n\nأكبر رهان في العمر كله مفيش بديل\n\nغير إني أوصلك معنديش مستحيل\n\nأنا مستعد أعمل عشانك أي حاجه\n\nهتشوف عينيك على حبي ليك مليون دليل\n\nيمكن سارقاني السكينه مش واخد بالي\n\nعلشان في فروق بينا كبيره وحالك غير حالي\n\nوبرغم ده كله أنا مصمم لازم أوصلك\n\nمش فارقه معايا ومش خايف من اللي هيجرالي\n\nأنا ماسك في حبالي الدايبه ومتعلق فيها\n\nوالسكه طويله ومش سهله حالف همشيها\n\nماهو مش بعيد على ربنا مين اللي عارف\n\nمش يمكن حكايتنا دي تكمل والناس تحكيها\n...\nعارف حكايتي معاك دي عامله زي إيه\n\nواحد قصاده حلم عايش بس ليه\n\nشايف بعينه الجنه لكن مية خساره\n\nواقف قصاد الباب ومتحرم عليه\n\nيا نجم دايماً في السما وبعيد وعالي\n\nلو بس تعرف حبي ليك وتحس حالي\n\nهوصل لقلبك شيئ أكيد هلقى الطريقه\n\nما أنا في الحقيقه إنت الوحيد إللي في خيالي\n\nيمكن سارقاني السكينه مش واخد بالي\n\nعلشان في فروق بينا كبيره وحالك غير حالي\n\nوبرغم ده كله أنا مصمم لازم أوصلك\n\nمش فارقه معايا ومش خايف من اللي هيجرالي\n\nأنا ماسك في حبالي الدايبه ومتعلق فيها\n\nوالسكه طويله ومش سهله حالف همشيها\n\nماهو مش بعيد على ربنا مين اللي عارف\n\nمش يمكن حكايتنا دي تكمل والناس تحكيها\n\n\n\n\n\n\n\n\n\n\n\n\n\n\n\n\n\n\n\n\n\n\nاستمع إلى \"بحلم\" على أنغامي","author":"احمد علي موسى","composer":"محمد عبدالمنعم","date":"2016","url":"https://fnanen.com/klmat/alaghany/h/hany-shakr/b7lm.html?arabic=بحلم"}