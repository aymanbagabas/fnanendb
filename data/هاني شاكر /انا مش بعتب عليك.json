{"title":"انا مش بعتب عليك","lyrics":"انا مش بعتب عليك\nانا بعتب عالزمان اللي خلاني اقابلك\nانا مش بعتب عليك\nانا بعتب عالهوى اللي خلاني احبك\nانا بعتب عالسنين المليانين حنين\nواللي قضيتها جنبك\nبعتب على كلمة حلوة .. بعتب على كل غنوة\nاتقالت يوم في حبك\nوانا مش بعتب عليك .. لا لا مش بعتب عليك\n\nيا زمان لو كنت قادر ترجع وتقول حكايتي .. قولها للعاشقين\nيا حب لو كنت فاكر مين اللي الغدر طبعه .. نفسي تقول هو مين\nمين وحياة السنين صحى الناي الحزين\nمين خلى الدنيا حلوة واللي ضيعها مين\nبعتب على كلمة حلوة .. بعتب على كل غنوة\nاتقالت يوم في حبك\nوانا مش بعتب عليك .. لا لا مش بعتب عليك\n\nلو كل الناس تصدق ان الايام تفرق .. في الناس بالشكل كده\nلو كل الناس تصدق انا مش قادر اصدق .. ان انت تكون كده\nفين الشمس اللي كانت تصحى وتنام هنا\nفين النجمة اللي قالت مواويل على حبنا\nمواويل على حبنا\nبعتب على كلمة حلوة .. بعتب على كل غنوة\nاتقالت يوم في حبك\nوانا مش بعتب عليك .. لا لا مش بعتب عليكش","url":"https://fnanen.com/klmat/alaghany/h-/hany-shakr/ana-msh-b3tb-3lyk.html?arabic=%D8%A7%D9%86%D8%A7%20%D9%85%D8%B4%20%D8%A8%D8%B9%D8%AA%D8%A8%20%D8%B9%D9%84%D9%8A%D9%83"}