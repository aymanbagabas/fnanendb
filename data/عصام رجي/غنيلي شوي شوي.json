{"title":"غنيلي شوي شوي","author":"بيرم التونسي","composer":"زكريا احمد","lyrics":"غنّي لي شوي شوي .. غنّي لي وخد عيني\n\nخليني أقول ألحان .. تتمايل لها السامعين\nوترفرف لها الأغصان .. النرجس مع الياسمين\nوتسافر لها الركبان .. طاويين البوادي طي\nشوي شوي .. شوي شوي .. غني لي غني .. وخد عيني\n\nالمغني .. حياة الروح .. يسمعها العليل تشفيه\nوتداوي كبد مجروح .. تحتار الأطباء فيه\nوتخلّي ظلام الليل .. بعيون الحبايب ضي\nشوي شوي .. شوي شوي .. غني لي غني .. وخد عيني\n\nلأغنّي وأقول للطير .. من بدري صباح الخير\nوالقمري مع الخضير .. وياها يردوا علي\nشوي شوي .. شوي شوي .. غني لي غني .. وخد عيني\n\nلأغنّي .. واغنّي واغنّي .. واوري الخلايق فني\nوالأنسي .. يقول للجني\nوالرايح  .. يقول للجاي\nالمغنى حياة الروح .. يسمعها العليل تشفيه\nوتداوي كبد مجروح .. تحتار الأطبّا فيه\nوتخّلي ظلام اللّيل .. بعيون الحبايب ضيّ\nشوي شوي .. شوي شوي .. غني لي غني .. وخد عيني","url":"https://fnanen.com/klmat/alaghany/3/39am-rjy/ghnyly-shoy-shoy.html?arabic=%D8%BA%D9%86%D9%8A%D9%84%D9%8A%20%D8%B4%D9%88%D9%8A%20%D8%B4%D9%88%D9%8A"}