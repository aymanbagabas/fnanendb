{"title":"اسابق الساعة","lyrics":"أسابق الساعة و تسبقتي الساعة = تقضي وانا توني بأوَّل ثوانيها\n\nابشتري و قت وين اسواق بيّاعه = يا اللي تبيع الدقايق حدّ و اشريها\n\n\n\nقلبي يبي وقت لو الوقت ما طاعه = و عيني تبي شمس لو الشمس تعميها\n\nو نفسي مثل باقي الأجواد طمّاعه = أبي أجدد على الفرحة لياليها\n\n\n\nلا شكّ الايام للفرحات مناعة = لو نوّرت ليلةٍ عشرين تطفيها\n\nيظهر ثبات الفتى و النفس مرتاعة = خوف على اللي نحبه من بلاويها\n\n\n\nلو ان كلٍ ينال مناه بذراعه = خذيت حقي من اقصاها و دانيها\n\nالمشكلة انك يا بو لحظين بتّاعه = تاخذ سلاحي من الكفين و اعطيها\n\n\n\nو انا ادري ان العيون السود خدّاعة = لاشك ودّي أصدق منك داعيها\n\nو المهتوي لا اهتوى ما يطوي شراعه = يمشي على النار كنّه ما وطى فيها\n\n\n\n\nخالد الفيصل\n\n\n\n\n\n\nمحمد عبده","author":"خالد الفيصل","composer":"محمد عبده","url":"https://fnanen.com/klmat/alaghany/m/m7md-3bdh/asab8-alsa3t.html?arabic=اسابق الساعة"}