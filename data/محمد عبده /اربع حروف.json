{"title":"اربع حروف","lyrics":"مدَّيت يدَّي وودَّي أحتضن عـمــــرك .. ودَّي تكون بحياتي عمري الآتــــي\n\nجيتك بكلَّي وكلَّي ضايع بـسـحــــرك .. أسرح وألاقي طيوفك تسكن بـذاتي\n\nهذا أنـا لـو ينـاديني شـــذا زهــــرك .. لبَّيت بأربع حروفٍ تسكن شـفــاتـي\n\nلبَّيه يا للي أعيش وأهتني بـأســرك .. لبَّيه يا للي بـغـيـابـك أطلق آهـــاتـي\n\nالعمر غالي وعمري يالغلا مـهــرك .. بهديك عمري وقلبي وضي لحظاتي\n\nالقلب قلبي ونبضه ساكن بـصـــدرك .. وإنته لعلمك غديت بكل نـبـضـــاتـي\n\nتغيب وأعذر غيابك وألتمس عــذرك .. من زود شوقي تعذرك كل ساعاتي\n\nوإن جيت أعاتب ألاقي بسمة بثغرك .. أعاتبك بس تغلبني إبـتـسـامـــــاتـي\n\nسريت ليلي وعيني حـلـمـهـا بـــدرك .. من بعدها النور غطى بك مسافاتي\n\nمحال أي شي يوصل يالـغـلا قـــدرك .. قدرك سما تحتويها دوم نــظــراتـي","author":"عاتق الثريا","composer":"موسى محمد","date":"2011","url":"https://fnanen.com/klmat/alaghany/m/m7md-3bdh/arb3-7rof.html?arabic=اربع حروف"}