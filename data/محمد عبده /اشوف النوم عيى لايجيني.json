{"title":"اشوف النوم عيى لايجيني","lyrics":"اشوف النوم عيا لايجيني\n\nحرب عيني ولا ادري وش علامه\n\nخذاه اللي خذاني يوم شفته\n\nمابين خزام واطراف الثمامه\n\nشبيه الريم مابالناس مثله\n\nجميل وزاد حسنه في كلامه\n\nتربى في طرف وادي حنيفه\n\nرفيع الشان مصيون الكرامه\n\nطلع من قلب نجد بكل زينه\n\nوبالطعس الحمر بنا خيامه\n\nشروق الشمس بالروض يتمشى\n\nوبعد العصر في راس العدامه\n\nولا اخضرالربيع وزان جوه\n\nوفي هاك الوطى ما احلى منامه\n\nعسى الوسمي الى هلت مزونه\n\nتملّى كل وديان اليمامه","author":"محمد بن ابراهيم البراهيم (الوافي)","composer":"تراث","url":"https://fnanen.com/klmat/alaghany/m/m7md-3bdh/ashof-alnom-3ya-layjyny.html?arabic=اشوف النوم عيى لايجيني"}