{"title":"اتلمت الحبايب","lyrics":"اتلمت الحبايب مع بعض من جديد\nاشمعنا انت اللي غايب عن جمعنا السعيد\nايه حاشك عن لقانا ..\nطب دا السلام امانه ..\nلو تبعت تبقى وقفه\nلو تيجي يبقى عيد\nعلى جمعنا السعيد ..\n\n\n\n\nبنلومك من عشمنا\nونعاتبك من غرامنا\nدي قلوبنا بيك مأمنا\nحتى وانت بعيد\nاشتقنا ليك جميعنا .. يا ريت تكون سامعنا\nوتقرب البعيد ..\nلو تبعت تبقى وقفه\nلو تيجي يبقى عيد\nعلى جمعنا السعيد ..\n\n\n\n\nارجع تاني مكانك\nهو َ ومن شال عشانك\nدا اللي عزك وصانك\nفاتحلك الف إيد\nخليها تيجي منك .. دحنا ما يحوشنا عنك\nإلا القوى الشديد ..\nلو تبعت تبقى وقفه\nلو تيجي يبقى عيد\nعلى جمعنا السعيد ..\n\n\n\n\nتعال للمحبة .. نتفاهم حبه حبه\nونرجع عشره شابه .. اهو دا القول المفيد\nالدار يا حبيبنا دارك\nواصحابها في انتظارك ..\nوانت الأمل الوحيد ..\nلو تبعت تبقى وقفه\nلو تيجي يبقى عيد\nعلى جمعنا السعيد ..\n\n\nاستمع إلى \"اتلمت الحبايب\" على أنغامي","url":"https://fnanen.com/klmat/alaghany/a/abtsam-l6fy/atlmt-al7bayb.html?arabic=اتلمت الحبايب"}