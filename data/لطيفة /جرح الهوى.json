{"title":"جرح الهوى","author":"عبدالوهاب محمد","composer":"عمار الشريعي","date":"1997","lyrics":"بيقولوا قال جرح الهوى مالوش دوا\nوأنا بقول داوي الهوى برضه بهوى\nده زي ما يشقيك هوى\nممكن كمان يشفيك هوى\nيمكن ح ياخد وقت.. أو يمكن هوى\nو إسأل مجرب قبل ما تسأل طبيب\nالدنيا ما بتخلصش لو تنقص حبيب\nسيب اللي راح.. على ايه بقى تبكي اللي راح\nده كل ليل مهما طول بعديه صباح\nوكل شئ حتى الخلود.. نفسه بحدود\nلا فيه حزين بيدوم حزين\nولا فيه سعيد بيدوم سعيد\nجرح الهوى ممكن مع الأيام يطيب\nوالدنيا ما بتخلصش لو تنقص حبيب\nالدنيا لو تضحك لها تضحك معاك\nوالحظ لو يقطع هنا.. يوصل هناك\nولا حد أبدا من الغرام ضاع يا حرام\nوالحب شئ مافيهوش جديد إلا الأسامي ع الزمان\nده كل ما يجرى لنا قسمة ونصيب\nوالدنيا ما بتخلصش لو تنقص حبيب","url":"https://fnanen.com/klmat/alaghany/l/l6yft/jr7-alhoa.html?arabic=&#x62C;&#x631;&#x62D; &#x627;&#x644;&#x647;&#x648;&#x649;"}