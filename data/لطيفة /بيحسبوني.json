{"title":"بيحسبوني","author":"عبدالوهاب محمد","composer":"زياد الطويل","date":"1993","lyrics":"بيحسبوني.. عشان خاصمتك..\nإن جابوا سيرتك.. ح الوم عليك\nلكن لقوني برُد غيبتك..\nكأني بحيا ما بين إديك\nبيحسبوني.. لكن لقوني..\nبدوب محبة وحنين إليك\nبيحسبوني لما اختلفنا..\nح يكون خلافنا.. أثَّر عليا\nلكن لقوني بقول بقلبي\nإنك يا حبي ما بين عنيا\nغرامنا حاجة.. و خصامنا حاجة\nإحنا اللي بينا ماهوش شوية\nغرامنا حاجة.. وخصامنا حاجة\nوأنا لما بنسى بنسى القسيّة\nبيحسبوني.. لكن لقوني..\nبدوب محبة وحنين إليك\nبيحسبوني.. ح انكر هواه وأيام هناه ولو ثواني\nلكن لقوني بقول كفاية ده في النهاية حبيب زماني\nغرامنا حاجة.. وخصامنا حاجة\nأحنا اللي بينا ماهوش شوية\nغرامنا حاجة.. وخصامنا حاجة\nواللي يلومني يكون مكاني\nبيحسبوني.. لكن لقوني..\nبدوب محبة وحنين إليك","url":"https://fnanen.com/klmat/alaghany/l/l6yft/by7sbony.html?arabic=%D8%A8%D9%8A%D8%AD%D8%B3%D8%A8%D9%88%D9%86%D9%8A"}