{"title":"بيني وبينكم","lyrics":"بيني وبينكم حبه غالبني\n\nوالاشواق بدات تتعبني\n\nانما برضه لا يمكن اروح له\n\nانا طبعي اسيب اللي يسيبني\nان كان يسال اهلا بيه\n\nوان كان يتقل مش ح اناديه\n\nوان كان طالب الود انا ليه\n\nوان كان عاوز الهجر اهه فيه\n\nولو ان حنيني بيتعبني\n\nوواحشني وبعده مدوبني\n\nانما برضه لا يمكن اروح له\n\nانا طبعي اسيب اللي يسيبني\nبيني وبينكم منايا رضاه\n\nبس لايمكن اجري وراه\n\nح اطوي الشوق والنار والآه\n\nواهواه من غير ما اترجاه\n\nولو ان الحال ده بيغصبني\n\nاتحمل كل اللي يصيبني\n\nانما برضه لا يمكن اروح له\n\nانا طبعي اسيب اللي يسيبني","author":"عبدالوهاب محمد","composer":"صلاح الشرنوبي","date":"1998","url":"https://fnanen.com/klmat/alaghany/l/l6yft/byny-obynkm.html?arabic=بيني وبينكم"}