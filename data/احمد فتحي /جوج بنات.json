{"title":"جوج بنات","lyrics":"جوج بنات بغاوني\n\nعزموني و داوني\n\nوحدة مدينية\n\nو وحدة بدوية\nالبدوية سحرتني\n\nالمدينية عشقتني\n\nحار قلبي و احتار\n\nبين شهدة و عسلية\nقالت البدوية\n\nأنا مولات الدار\n\nو قالت المدينية\n\nوحدة فينا تختار\n\nقلت لهم سمعوني\n\nبلا عداوة فهموني\n\nنعدل بيناتكم ديما\nبعلم البدوية\n\nخطة رسمو ليا\n\nقالت لمدينية\n\nالليلة الدور عليا\nكيف نعدل يا ناس\n\nسكن بالي وسواس\n\nو أنا رهيف الإحساس\n\nبقيت بينهم ندور\n\nبلا غدا و لا فطور\n\nطول نهاري مقهور\n\nو رزقي ضايع ليا\nصرخات المدينية\n\nقالت قدام الجار\n\nاليوم لازم تختار\n\nغير أنا و لا هيا\nكيف نسامح فيهم\n\nو لا نغدر بيهم\n\nو نا سليم النية\n\nإلى نغيب عليهم\n\nيجيو يسالو فيا\n\nنبدا نصالح فيهم\n\nيعود اللوم عليا\nحصلت بين يديهم\n\nنصالح و نهدي\n\nترجيت الله يهديهم\n\nيسهل لي ربي فيهم\nو فيوم من يام الله\n\nقلت لهم الماضي ننساه\n\nتحابو لا تكونوا عديان\n\nو تعالوا دَفنوا لحزان\n\nقالو غير نسى ما كان\n\nارضينا نكون إخوان\n\nو إن شاءَ الله الرحمان\n\nفبيتنا يسود الأمان\nيا سيادي هذا ما صار\n\nو اللي بحالي خصو يختار\n\nغير وحدة كافية فالدار\n\nو لا بيتك لابد ينهار\n\n \n\n\n\n\nابو تاج رشيد\n\n\n\n\n\n\nاحمد فتحي","author":"ابو تاج رشيد","composer":"احمد فتحي","url":"https://fnanen.com/klmat/alaghany/a/a7md-ft7y/joj-bnat.html?arabic=جوج بنات"}