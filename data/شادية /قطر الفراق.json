{"title":"قطر الفراق","author":"محمد حمزه","composer":"بليغ حمدي","lyrics":"على فين على فين\nماتقولوا رايحين على فين\nناويين خلاص عالسفر...ماتقولوا رايحين فين\nرايحين تغيبوا سنه ...ولا تغيبوا اتنين\nماتقولوا على فين\n\nمن يوم ماجانا الخبر واحنا حزانى\nروحنا اتحايلنا عشان يبقوا معانا\nقالوا ياريت قادرين ..ولا بادينا\nكنا قعدنا سنين ...كان من عنينا\nفاضل دقيقة زمن..وبعدها ماشيين\nياريت ياقطر الفراق..يأخروك ساعتين\nرايحين تغيبوا سنه ولا تغيبوا اتنين\nماتقولوا على فين\n\nحكم علينا الزمن تبكي عنينا\nعلى فراق أحباب غاليين علينا\nعمره ماكان والنبي يخطر في بالنا\nيقسى علينا الزمن...ولا كان عشمنا\nوالصبر من بعدكم نجيبه بس منين\nياريت ياقطر الفراق ...يأخروك ساعتين\nرايحين تغيبوا سنه ولا تغيبوا سنتين\nماتقولوا على فين","url":"https://fnanen.com/klmat/alaghany/sh/shadyt/86r-alfra8.html?arabic=&#x642;&#x637;&#x631; &#x627;&#x644;&#x641;&#x631;&#x627;&#x642;"}