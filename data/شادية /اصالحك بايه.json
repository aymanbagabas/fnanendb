{"title":"اصالحك بايه","lyrics":"واحشني .. والله واحشني\n\n \n\nومين يقولك مين ؟\nده اليوم ف بعدك سنة\nوياعيني ع الصابرين\nما بتسألش ليه ؟ زعلان ولا ايه ؟\nنتعاتب .. عاتبني\nنتحاسب .. حاسبني\nوان كنت مخاصمني تعالي .. تعالي وقولي تعالي\nتعالي وقولي .. أصالحك بإيه ؟\n***\nف عيون الناس الفرحانة .. بلمح صورتك\nوف همس الوردة النشوانة .. بسمع سيرتك\nوأتشوقلك .. أتزوقلك\nوف قمر الليل أسمع مواويل بتقولي مفيش إلا انت يا جميل\nوالدنيا وجمالها الصافي .. والحب وكلامه الدافي\nقربني معاك للجنة .. ده انا أملي رضاك وأتمني\nنتعاتب .. عاتبني\nنتحاسب .. حاسبني\nوان كنت مخاصمني تعالي .. تعالي وقولي تعالي\nتعالي وقولي .. أصالحك بإيه ؟\n***\nمستحيل يبقي بيني وبين حبيبي يوم خصام\nمستحيل تبعدنا عن بعضينا قسوة أو ملام\nياللي حبك .. لون الورد ف خدودي\nياللي عطفك .. شدني وفتح ورودي\nفين حنانك ؟ فين رضاك ؟\nياللي نوري من ضياك\nقلبي طير عشه ف سماك\nنتعاتب .. عاتبني\nنتحاسب .. حاسبني\nوان كنت مخاصمني تعالي .. تعالي وقولي تعالي\n\n\n\nتعالي وقولي .. أصالحك بإيه ؟\n\n\n\n\nمحمد زكي الملاح\n\n\n\n\n\n\nمحمد علي سليمان","author":"محمد زكي الملاح","composer":"محمد علي سليمان","url":"https://fnanen.com/klmat/alaghany/sh/shadyt/a9al7k-bayh.html?arabic=اصالحك بايه"}