{"title":"على بلدي (وطني)","lyrics":"على بلدي بلد الأحرار على بلدي بلد الـثوار\n\nعلى بلدي بلد أمي و أبويا على بلدي بلد أختي و أخويا\n\nو لايغلى الغالي على بلدي و يا ويل عزالي من بلدي\n\nياما قلبي زمان كان يتمنى\n\nو أهو نال و اتمتع و اتهنى\n\nقولوا لحبايبنا هنا الجنة\n\nقولوا لأعادينا هنا النار\nعلى بلدي لأحلف بحياتها و ايديها و ايدين اخواتها\n\nواللي بيتكلم على بلدي قولوا اتعلم من بلدي\n\nوحياة مين خلاها قوية\n\nووهبها الوحدة العربية\n\nلتعيش بكرامة و حرية\n\nغصب عن عِند الاستعمار\nعلى بلدي و ثورة أبطـــالها ده صحيح ما يجيبها إلا رجالها\n\nغاليين ما يهونوا على بلدي وكفاية يكونوا من بلدي\n\nبلد اللي الدنيا في أقطارها\n\nو تهزالعالم أخبارها\n\nواللي ما يعرفش مقدارها\n\nمش حنعرف له مقدار\n\nعلى بلدي بلد الأحرار على بلدي بلد الـثوار\n \n\n\n كلمات:\n\n\n\n\n\n\n ألحان:\n\n\n\n\n\n\nاستمع إلى \"على بلدي (وطني)\" على أنغامي","author":"فتحي قوره","composer":"محمد الموجي","url":"https://fnanen.com/klmat/alaghany/sh/shadyt/3la-bldy--o6ny-.html?arabic=على بلدي (وطني)"}