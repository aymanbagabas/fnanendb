{"title":"احلى الكلام","lyrics":"اما عليك ياحبيبي كلام....أحلى كلام فالحب اتقال\n\nعيني ياعيني الله ياسلام...ايه اجمل من كده يتقال\n\nاتكلم ياحبيبي اتكلم....بتخلي العشاق تتعلم\n\nوأنا بسمع منك أنغام...أما عليك ياحبيبي كلام\n\nأحلى كلام\n\n\n\nكلمني ..كلمني كتير...بياخدني كلامك وبطير\n\nوبحس ان الدنيا جميله...وطريقنا مفروش بحرير\n\nأنا جايه ياحبيبي منين؟...وواخدني كلامك على فين؟\n\nمش عارفه غير انك جنبي...ومفيش فالدنيا غير اتنين\n\nياعنيه ده كلامك ليه...بيخلي الأحلام ورديه\n\nوبسابق عمري ياحبيبي ...وأستنى الأيام الجايه\n\nاتكلم ياحبيبي اتكلم...بتخلي العشاق تتعلم\n\nوأنا بسمع منك أنغام...أما عليك ياحبيبي كلام\n\nأحلى كلام\n\n\n\nقول كل اللي فبالك قول...ده جمالك شئ مش معقول\n\nوحياتك عندي ياحبيبي عايزه أسمع صوتك على طول\n\nهمساتك ياحبيبي رقيقه بتدوب كل الشوق فيها\n\nوالكلمه اللي انت بتقولها ...ماتقالشي ولااتقال بعديها\n\nاتكلم ياحبيبي اتكلم ...بتخلي العشاق تتعلم\n\nوأنا بسمع منك أنغام...أما عليك ياحبيبي كلام\n\nأحلى كلام\n\n\n\nياليالي طولي طولي ياليالي...هاتي عمري من الأول هاتي\n\nايه أجمل من حبي معايا...همساته دايبه فهمساتي\n\nمش عارفين للحب نهايه...هو احنا عرفناله بدايه؟\n\nاتكلم ياحبيبي اتكلم...بتخلي العشاق تتعلم\n\nوأنا بسمع منك أنغام...أما عليك ياحبيبي كلام\n\nأحلى كلام\n\n\n كلمات:\n\n\n\n\n\n\n ألحان:\n\n\n\n \n\n\nاستمع إلى \"احلى الكلام\" على أنغامي","author":"محمد كمال بدر","composer":"خالد الامير","url":"https://fnanen.com/klmat/alaghany/sh/shadyt/a7la-alklam.html?arabic=احلى الكلام"}