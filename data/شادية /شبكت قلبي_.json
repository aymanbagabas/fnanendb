{"title":"شبكت قلبي","lyrics":"شبكت قلبي وروحي وعينيَّ عقبال ما تشبك كمان ايدي\n\nكلام عيونك لعيني غنوة والدنيا جنبك ماتكفينيش\n\nوكل كلمة تقولها لى حلوة  لو حتى كلمة ما بحبكيش\n\nبس أوعى عمرك تقولها لي\n\nلاتخلى نومي يحرم علي  \n\nشبكت قلبي\nأنت الأماني وفرحة زماني  ومهما تبعد بتكون قريب\n\nوالقلب مهما يحب تاني  عمره ما ينسى أول حبيب \n\nده لما بعدك يطول شوية\n\nبتغلى أكتر وأكتر عليَّ \n\nشبكت قلبي\nوحياة جمالك وفداه عيوني  إن غبت عني تبعت سلام\n\nوكلام عوازلي اللي يكرهوني إياك تصدق لهم كلام \n\nادى أنت عارف إيه اللى بيَّ\n\nوالوجد فاض وبان علي\n\nشبكت قلبي\n\n \n\n\n\n\n\n\n\n\n\n\n\n\n\n\n\n\n\n\n\n\n\n\nاستمع إلى \"شبكت قلبي\" على أنغامي","author":"فتحي قوره","composer":"محمود الشريف","date":"1955","url":"https://fnanen.com/klmat/alaghany/sh/shadyt/shbkt-8lby.html?arabic=شبكت قلبي"}