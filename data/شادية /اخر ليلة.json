{"title":"اخر ليلة","lyrics":"آخر ليله\n\nوسهرنا لحد الفجر...مافات علينا...وصبح على عنينا\n\nوسهرنا ...وأتاري العمر ...كان ناسينا...وياريته نسينا\n\nكان الفرح معانا ليلتها...وكان الحب ليلتها تالتنا\n\nوكانت ليله...أحلى ليله\n\nبس ياخسارة ساعتها...قد فرحتنا ساعتها\n\nقلبي كان حاسس ليلتها\n\nان الليله دي آخر ليله\n\n\n\nغريبه ساعات ...بتمر الساعات ...مالصبح ياعنيه\n\nمن قبل ماييجي وأنا حاسه بحاجات ...مش عرفه ايه هي\n\nواليوم ده مليانه بالاحساس ده هو\n\nمن الصبح قلقانه ...قبل ماييجي هو\n\nماشيه...رايحه جايه...أتزوق دلوقتي ولا بدري شويه\n\nوغريبه غريبه ايه جرالي ايه؟...وايه الحيره ديه وايه الداعي ليها؟\n\nايه غير لي حالي ...أول مره هي يجيني حبيبي فيها؟\n\nوكانت ليله...أحلى ليله\n\nبس ياخسارة ساعتها...قد فرحتنا ساعتها\n\nقلبي كان حاسس ليلتها\n\nان الليله دي آخر ليله\n\n\n\nنصيب...وبيقولوا نصيب...وغنوا في المواويل...على المكتوب ياليل\n\nوعالعين اللي تصيب...نصيب\n\nوتبعد القريب...ويبقى الليل طويل...على المحبوب وويل\n\nولا يرتاح فيه حبيب ...نصيب\n\nواليوم ده حقيقي حلمت ان حبيبي...جم سألوا عليه\n\nرد بصوته عليهم...سألته هتروح ليهم؟...وهتغيب قد ايه؟\n\nقاللي جاي الليله...وفاتت ييجي ميت ليله...على آخر أحلى ليله\n\nوكانت ليله...أحلى ليله\n\nبس ياخسارة ساعتها...قد فرحتنا ساعتها\n\nقلبي كان حاسس ليلتها\n\nان الليله دي آخر ليله\n\n\n كلمات:\n\n\n\n\n\n\n ألحان:","author":"محمد حمزه","composer":"بليغ حمدي","url":"https://fnanen.com/klmat/alaghany/sh/shadyt/a5r-lylt.html?arabic=اخر ليلة"}