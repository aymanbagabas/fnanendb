{"title":"ما يكونش ده","author":"فتحي قوره","composer":"فريد الاطرش","date":"1957","lyrics":"ما يكونش ده اللي اسمه الهوى\nاللي مالوش في الكون دوا\nيا هنا اللي بيه قلبه انكوى\nما يكونش ده اللي اسمه الهوى\nايه ياترى يا هل ترى مالي كده متغيرة\nقلبي انخطف لوني اتقطف\nمعرفش ليه متحيرة\nحاسة بهنا حتى و أنا\nلسه في أيام المنى\nوردة بنداها زغيّرة\nولا عمري يوم دقت الجوى\nما يكونش ده اللي اسمه الهوى\nأنا شايفة كل الكون فرح\nأنا خايفة عقلي يكون سرح\nوسمعت ناس بتقول ده كاس\nداير و باب دنيا انفتح\nاعمل حجاب أقرا الكتاب\nألقاه يقول السهم صاب\nلازم خلاص قلبي انجرح\nو بموكب الحب انطوى\nلازم ده هو اللي اسمه الهوى","url":"https://fnanen.com/klmat/alaghany/sh/shadyt/ma-ykonsh-dh.html?arabic=%D9%85%D8%A7%20%D9%8A%D9%83%D9%88%D9%86%D8%B4%20%D8%AF%D9%87"}