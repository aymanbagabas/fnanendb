{"title":"انت اول حب","lyrics":"يادي العذاب ...يادي العذاب\n\nالسؤال هو السؤال...والجواب نفس الجواب\n\nانت ايه بالنسبه ليه\n\nبس بص انت فعنية\n\nوالجواب هيبان عليه\n\nانت أول حب ليه...انت أول حب\n\n\n\nشوف ياحبيبي..قبل ماأقابلك..قبل ماأشوفك..كنت تملي فبالي\n\nياما سهرت معاك ياحبيبي ياما سهرت ليالي\n\nكنت بغمض وانا سهرانه..وأسأل قلبي امتى نحب\n\nواتصورتك زي ماشفتك..كلك عطف ورقه قلب\n\nأنا حبيتك قبل ماشوفك..ياما ناجيت الحب في طيفك\n\nشوف حبيتك بقى من امتى؟\n\nده أنا فالدنيا ماليش الا انت\n\nوبتسألني؟...طب فهمني\n\nبس ازاي حبك يتقدر\n\nياللي يوماتي بحبك أكتر\n\nمهما هقولك عاللي فقلبي\n\nمهما هقول مش هقدر أعبر\n\nانت أول حب ليه...انت أول حب\n\n\n\nياحبيبي...انت ليلة عمر حلوة ..عشت فيها ألف ليلة\n\nياحبيبي...انت نسمه وجت خديتني..للهنا في رحله جميله\n\nانت بالنسبالي تبقى كل شئ حلو فحياتي\n\nكنت من غير ذكريات..وابتديت بيك ذكرياتي\n\nانت احساسي بوجودي...والوجود من غيرك انت يبقى ايه؟\n\nياللي من غيرك حياتي..وايه حياتي يعني كنت هعيشها ليه؟\n\nياللي نور الدنيا كله في ابتسامتك\n\nطب ده أنا مالقيتش روحي الا يومها\n\nيوم ماشفتك\n\nوانت أول حب ..ليه...انت اول حب\n\n\n\n\nمحمد كمال بدر\n\n\n\n\n\n\nمحمد الموجي","author":"محمد كمال بدر","composer":"محمد الموجي","url":"https://fnanen.com/klmat/alaghany/sh/shadyt/ant-aol-7b.html?arabic=انت اول حب"}