{"title":"حاجه غريبه","lyrics":"حاجة غريبة .. الدنيا لها طعم جديد\n\nحاجة غريبة .. انا حاسس إنّ ده يوم عيد\n\nوأنا حاسة الدنيا هربانة .. ويانا فـ ليل كلّه سعاده\n\nليها فرحة حلوة في عنية .. وحلاوتها سكرها زيـاده\n\nأنت عارف ليه ..\n\nقولي إنت ليه ..\n\nعلشان احنا مع بعضينــا .. ولأول مره لوحدينا\n\nولا حدش بيبص علينا .. غير فرحة قلبنا وعنينا\n\nحاجة غريبة .. الليل ده كلّه كان امبارح .. بيزيدني حرمان وأسية\n\nإتغير ليه .. إتغير ليه .. حتى سواده لوه ضيّ حنيّن في عنيّ\n\nوالنجمة دي أنا عارفاها .. وتمللي بسهر وياها\n\nبس الليلة بتلمع اكثر .. وبتندهلي وانا سامعاها\n\nاهي بتشاور اهي بتقرب .. انا دلوأتي ماشيه معاها\n\nحاجة غريبة .. انت كمان انا شايفاك ماشي وياها\n\nأنتِ عارف ليه ..\n\nقول لي إنت ليه ..\n\nعلشان احنا مع بعضيا .. ولأول مره لوحدينا\n\nولا حدش بيبص علينا .. غير فرحة قلبنا وعنينا\n\nحاجة غريبة ..\nحاجة غريبة .. السما بتغني .. انت سامعها\n\nايوه سامعها .. بتغني مع فرحتي حبّي\n\nوالموجه اللي هناك دي بترقص\n\nايوه شايفها ..\n\nدي بترقص على دقة قلبي\n\nانت شايف .. انت سامع .. انت حاسس\n\nاحساس غريب .. قبل النهار ده ماجربتــــــــــــــوش\n\nوشعور جميل .. عمري في حياتي ما عرفتــــــــوش\n\nايه اللي جرالنا احنا بنحلم ولا بنحلم .. كلمني قـول\n\nلو كان ده حلم .. ياريتوا يطول\n\nعلشان نفضل .. نحلم كده على طول\n\nوالدنيا تفضل هربانة .. ويانا فـ ليل كلّه سعـــــاده\n\nليها فرحة حلوة في عنية .. وحلاوتها سكّرها زيـاده\n\nأنت عارف ليــــه ..\n\nأيوه عارف ليـــه ..\n\nعلشان احنا مع بعضينا .. ولأول مره لوحدينا\n\nولا حدش بيبص علينا .. غير فرحة قلبنا وعنينا\n\nحاجة غريبة ..","author":"حسين السيد","composer":"منير مراد","date":"1967","url":"https://fnanen.com/klmat/alaghany/sh/shadyt/7ajh-ghrybh.html?arabic=حاجه غريبه"}