{"title":"الحب الحقيقي","lyrics":"الحب الحقيقي مايتنسيش طول السنين\n\nالحب الحقيقي ماينتهيش ...ولا الحنين...\n\nجايز تلهينا الدنيا جايز...\n\nجايز نقابل ناس تانيه...جايز\n\nجايز نحب وجايز لأ\n\nلكن ياروحي ان جيت للحق\n\nلو قلنا فالبعد ارتاحنا\n\nنبقى ...بنضحك على روحنا\n\n\n\nقول ياحبيب العمر احكيلي\n\nعايزه اسمع منك مواويلي\n\nجربت الشوق...ايه رأيك فيه؟\n\nوقدرت ازاي تسهر لياليه\n\nوسألت قليل وكتير ياحياتي\n\nالكل لقيتهم زي حالاتي\n\nلو قلنا فالبعد ارتاحنا\n\nنبقى بنضحك على روحنا\n\n\n\nسيبنا من كل اللي فات\n\nدوبنا مالليل والأهات\n\nرجعنا نعيش ايامنا الحلوة\n\nخلينا نعيد..من تاني الغنوة\n\nاشتاق الهوا قوي لكلامنا\n\nوالدنيا براح قوي قدامنا\n\nوسألت قليل وكتير ياحياتي\n\nالكل لقيتهم زي حالاتي\n\nلو قلنا فالبعد ارتاحنا\n\nنبقى بنضحك على روحنا\n\n\n\n\n\n\n\n\n\n\n\n\n\n\nاستمع إلى \"الحب الحقيقي\" على أنغامي","author":"صلاح فايز","composer":"خالد الامير","url":"https://fnanen.com/klmat/alaghany/sh/shadyt/al7b-al78y8y.html?arabic=الحب الحقيقي"}