{"title":"متهونش علي","lyrics":"متهونش علي فين أروح من ذنبك\n\nلا هتفرح بي ولا هأسعد قلبك\n\nمتهونش علي متهونش\nابعد وانسانى ما ارضاش بهوانك\n\nلا انت علشانى ولا انا علشانك\n\nهتعذب روحك وتطول نوحك\n\nوتفكر فيَّ متهونش عليَّ\n\n \n\nمش قد غرامك خلينى ف حالي\n\nوابعد أوهامك عن قلبي الخالي\n\nما اقدرش أحبك ولا اكونش جنبك\n\nوعينيك فى عينيَّ متهونش عليَّ\nكان كل ما بيننا حلم وننساه\n\nحيزيد حرماننا لو نجري وراه\n\nأنا كنت اتمنى فى الحب اتهنى\n\nلو كان بإيديَّ متهونش عليَّ\n\n\n كلمات:\n\n\n\n\n\n\n ألحان:\n\n\n\n\n\n\n تاريخ:\n\n\n\n\n\n\n\n\nاستمع إلى \"متهونش علي\" على أنغامي","author":"مامون الشناوي","composer":"عبدالعزيز محمود","date":"1954","url":"https://fnanen.com/klmat/alaghany/sh/shadyt/mthonsh-3ly.html?arabic=متهونش علي"}