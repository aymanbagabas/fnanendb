{"title":"الناس كلامهم غيرك","author":"عبدالرحمن سيد الاهل","composer":"محمد علي سليمان","lyrics":"الناس كلامهم غيرك...بقى معقول\nموال سمعته وحيرك... كده على طول\nآه من كلام الناس...بيجرح الاحساس\nلجرحي دوا...وانت الدوا...وانت الطبيب...وتقول نصيب؟\nبكرة الزمن هيعرفك...مين العدو ومين الحبيب\nروح انت كده...مالكش في الطيب نصيب\n\nياللي النجوم أقرب من فرحتي بلؤاك\nخايفه الأمل يهرب مني وأتوه مالقاك\nمالناس دريت ...انك لقيت ...ناس بعدوك عني\nوأما نويت ...أنسى ونسيت...قلبي زعل مني\nومن غير خصام...كتر الكلام ...آه مالملام\nماتلوموش ياأهل الملامه...إن غاب وغابت الابتسامه\nدي لكل شمعه ...في الفرح دمعه...\nوفأحلى شمس... نشوف غمامه\nوآه من كلام الناس...بيغير الاحساس\nلجرحي دوا...وانت الدوا...وانت الطبيب...وتقول نصيب؟\nبكرة الزمن هيعرفك...مين العدو ومين الحبيب\nروح انت كده...مالكش في الطيب نصيب\n\nياحبيبي حبنا ماهوش هوا زي الهوا لا لا\nحبنا موال ماحدش في الوجود غناه\nبقى بعد ده...ضاع كل ده؟\n...يرضيك كده...مين ابتدى؟\nانت ولا أنا ...ماتقولي مين فينا\nخلى النجوم والقمر...تهجر ليالينا\nياما سوا والهوا والليل وقمرنا\nقضينا أجمل ليالينا وأيامنا\nننام ونصحى...تشقشق فجرنا بسمه\nمافضلش من حبنا ...غير كل شئ قسمه\nوآه من كلام الناس...بيغير الاحساس\nلجرحي دوا...وانت الدوا...وانت الطبيب...وتقول نصيب\nبكرة الزمن هيعرفك...مين العدو ومين الحبيب\nروح انت كده...مالكش في الطيب نصيب","url":"https://fnanen.com/klmat/alaghany/sh/shadyt/alnas-klamhm-ghyrk.html?arabic=%D8%A7%D9%84%D9%86%D8%A7%D8%B3%20%D9%83%D9%84%D8%A7%D9%85%D9%87%D9%85%20%D8%BA%D9%8A%D8%B1%D9%83"}