{"title":"القلب معاك","author":"فتحي قوره","composer":"منير مراد","date":"1958","lyrics":"القلب معاك ثانية ف ثانية لو حتى تروح آخر الدنيا\nفرّحته معاك أول فــرحة مشـــتاق وحياتك للتانية\nده أنا قلبي معاك\nأنا ح ابعت روحي تهيم حواليك  عالبعد عشان تفتن لي عليك\nبتكلم مين وتبص لـــمــين  في غيابي ومين حليت في عينيك\nإياك إياك\nلابقى مخصماك\nأنا قلبي معاك لو حتى تروح اخر الدنيا\nح أبعت لك كل دقيقة ســــلام  من ســـاعة ما أصحى لحد ما نام\nوح أقضي اليوم من بعد اليوم  على فات كم يوم وفاضل لك كام\nبس توعى تغيب\nيا أعز حبيب\nأنا قلبي معاك لو حتى تروح اخر الدنيا\nالعين بتقول لي رح اعمل إيه  وأنا لســـه معاه واشــــتقت إليه\nوالقلب خلاص بيقول لي خلاص  من بكرا خلاص أنا ملك ايديه\nاياك تنساه\nوتزيد له قساه\nأنا قلبي معاك لو حتى تروح اخر الدنيا","url":"https://fnanen.com/klmat/alaghany/sh/shadyt/al8lb-m3ak.html?arabic=&#x627;&#x644;&#x642;&#x644;&#x628; &#x645;&#x639;&#x627;&#x643;"}