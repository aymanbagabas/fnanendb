{"title":"الفصول الاربعه","author":"حمد الكتبي","composer":"اصيل ابوبكر","date":"1999","lyrics":"إنت الشتا والا الخريف .. إنت الوصل والا الجفا\nلا صيفك ألقى فيه صيف .. ولا في ربيعك لي وفا\nإحترت في عمري معاك .. قلقان محيرني معاك\nكيف ألقى في الدنيا رضاك .. وإنت الفصول الأربعه\n\nأوقات أحس إنك معاي .. وأوقات أحس إنك بعيد\nقلبك يدور عن هناي .. وفكرك على أيامي شريد\nحيرانه لكن وش أقول .. بالصبر قلبي أقنعه\nمابين صدك والقبول .. عشت الفصول الأربعة\nحسسني مره بالأمان .. وإنك من إحساسي قريب\nوإن الهوى حب وحنان .. بين الحبيبه والحبيب\nمحتاجة لأيام الربيع .. تحضن هوايا وتجمعه\nأخاف أنا قلبي يضيع .. بين الفصول الأربعه","url":"https://fnanen.com/klmat/alaghany/d/dyana-7dad/alf9ol-alarb3h.html?arabic=%D8%A7%D9%84%D9%81%D8%B5%D9%88%D9%84%20%D8%A7%D9%84%D8%A7%D8%B1%D8%A8%D8%B9%D9%87"}