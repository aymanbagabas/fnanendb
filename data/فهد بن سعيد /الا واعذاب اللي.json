{"title":"الا واعذاب اللي","lyrics":"الا واعذاب اللي تذكّر بعيد الدار\nحبيبه سكن ديره وهو ساكنٍ ديره ..\n\nصبرت وانتهى صبره ولا جاه رد اخبار\nما بين الرجاء واليأس في موقع الحيره ..\n\nولا فيه مرسولٍ يحافظ على الاسرار\nوسر المحبه لأنكشف خربه السيره ..\n\nويصعب عليه الوصل لو راح له مشوار\nولو طق بابه جاوبه واحدٍ غيره ..\n\nالا يا عذابك يا السبيعي من اللي صار\nجفاك الزمان وجر شره علي خيره ..\n\nمن الجور اخاف تموت والا تزور شهار\nمن حدّته دنياه تكثر مخاسيره ..","url":"https://fnanen.com/klmat/alaghany/f/fhd-bn-s3yd/ala-oa3zaab-ally.html?arabic=%D8%A7%D9%84%D8%A7%20%D9%88%D8%A7%D8%B9%D8%B0%D8%A7%D8%A8%20%D8%A7%D9%84%D9%84%D9%8A"}