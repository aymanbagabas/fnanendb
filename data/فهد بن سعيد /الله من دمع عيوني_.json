{"title":"الله من دمع عيوني","lyrics":"الله من دمعٍ عيوني تهله .. على وليفٍ بالجفا سم حالي\n\n\n\nابكي وحيدٍ واسهر الليل كله .. على الرجا طالت علي الليالي\n\n\n\nصابر على همي وكثر المذله .. ولا التسلي عنه مانيب سالي\n\n\n\nواليوم قلبي ناعس الطرف مله .. ما ادري غلي والا لقاله بدالي\n\n\n\nواليوم قلبي كل ساعه يتله .. انسى زمانٍ في غرامه حلالي\n\n\n\nلى حل في دارٍ تراني بحله .. لو هو بنارٍ تلهب القلب صالي\n\n\n\nاعتب على وقتٍ مضى واستحله .. يومه يعاملني بعطف ودلالي\n\n\nاستمع إلى \"الله من دمع عيوني\" على أنغامي","url":"https://fnanen.com/klmat/alaghany/f/fhd-bn-s3yd/allh-mn-dm3-3yony.html?arabic=الله من دمع عيوني"}