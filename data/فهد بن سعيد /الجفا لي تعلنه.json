{"title":"الجفا لي تعلنه","lyrics":"الجفا لي تعلنه يومٍ ويوم .. تدّعي غيري لها ما يوم لاق\nوالعتب في رايها مثل الهجوم .. ضحكتي معها تسميها نفاق\nوآخر المشوار في حر السموم .. بين صمت وبين لوعه واحتراق\nاتركتني للسهر مثل النجوم .. والهناء عندي غدى مر المذاق\nصرت انا من راحة البال محروم .. صدري الواسع من اللوعات ضاق\nاحسب ان بقلبها مثلي هموم .. وما دريت انه لتعذيبي يساق\nلين شمس الصدق من بعد الغيوم .. اشرقت بانوارها والقلب فاق\nواكتشفت ان السهر ماله لزوم .. يوم خانت عشرتي والاتفاق\nوالوكاد ان المحبه ما تدوم .. لنعدم فيها التفاهم والوفاق","url":"https://fnanen.com/klmat/alaghany/f/fhd-bn-s3yd/aljfa-ly-t3lnh.html?arabic=%D8%A7%D9%84%D8%AC%D9%81%D8%A7%20%D9%84%D9%8A%20%D8%AA%D8%B9%D9%84%D9%86%D9%87"}