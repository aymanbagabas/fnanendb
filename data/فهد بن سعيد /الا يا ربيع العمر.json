{"title":"الا يا ربيع العمر","lyrics":"ألا يا ربيع العمر ما عاد بي صبر .. خذ القلب فيما يطلبونه لك رهانه\nمضى ما مضى صابر وكني على جمر .. عيوني على شوفتك يازين ولهانه\nمضالي ثلاث ايام زودٍ على شهر .. عيوني محاجرها بأرزق الدمع غرقانه\nأساهر نجوم الليل لي مطلع الفجر .. اجاوب حمام الورق لي جر بالحانه\nيقولون عذالي ترى من صبر ظفر .. وانا صبرت صبرٍ طال ما شفت برهانه\nعجب كيف يجزى فاعل الخير بالهجر .. واذا قال زدني بالوصل زدت هجرانه\nألا واعذابي منك وا فر قلبي فر .. فرير اشقرٍ فر وكفخ ريش جنحانه\nتطاير من الديره لانه ربو وادبر .. ورماه الله بيد واحدٍ صاده وهانه","url":"https://fnanen.com/klmat/alaghany/f/fhd-bn-s3yd/ala-ya-rby3-al3mr.html?arabic=%D8%A7%D9%84%D8%A7%20%D9%8A%D8%A7%20%D8%B1%D8%A8%D9%8A%D8%B9%20%D8%A7%D9%84%D8%B9%D9%85%D8%B1"}