{"title":"الا ياويل من مثلي","lyrics":"الا يا ويل من مثلي شهر ما نام لو ليله\nيبان الصبح من حر الالم ما نام سهراني\nعلي اللي من ثلاث شهور ما جتني مراسيله\nقطع وصله وعودني على التفكير واشقاني\nقضى عمري وانا ما زلت اعاني من غرابيله\nيقرّبي ويبعدني ويامرني وينهاني\nالي شفته بحلم الليل اقوم ابكي واناديله\nاحسبه جالسٍ عندي وهو بالنوم لاقاني\nيهل الدمع من عيني الي من جيت ابحكيله\nواعجز انطق لخلي ما بقلبي واكتم احزاني\nالا يا اهل الهوى كيف العمل ما الرأي ما الحيله\nعلى اللي صابني يا اهل الموده طال حرماني\nترى راعي الهوي يا اهل الهوي كلٍ يراعي له\nالي منه هرب عن شوف هذا شافه الثاني","url":"https://fnanen.com/klmat/alaghany/f/fhd-bn-s3yd/ala-yaoyl-mn-mthly.html?arabic=الا ياويل من مثلي"}