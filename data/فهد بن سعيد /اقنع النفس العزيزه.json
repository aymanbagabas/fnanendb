{"title":"اقنع النفس العزيزه","lyrics":"اقنّع النفس العزيزه وتقنع .. في عزّها النفس العزيزه قنوعه\nرح وان بغيت الله يحييك ترجع .. ماهي بنفسي للمقفي دنوعه\nمن اولٍ ما صدق الهرج واسمع .. واليوم صدقت الحكي من وقوعه\nراعي الهوى عينه من الحب تدمع .. وتشهد على حبه وصدقه دموعه\nاكبر مصيبه من توده ويقطع .. ارخص حياتك كان نفسك جزوعه\nوحبٍ تجامل فيه ما هو بينفع .. احذر تجامل كل عينٍ خدوعه\nلي صار قلبك مع حبيبك تولّع .. لياه يدري بالمحبه يلوعه","url":"https://fnanen.com/klmat/alaghany/f/fhd-bn-s3yd/a8n3-alnfs-al3zyzh.html?arabic=اقنع النفس العزيزه"}