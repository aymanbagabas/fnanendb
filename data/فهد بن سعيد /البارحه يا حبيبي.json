{"title":"البارحه يا حبيبي","author":"سليمان بن شريم","lyrics":"البارحة يا حبيبي ضاق صدري\nوالقلب حزنٍ على فرقا حبيبه\n\nيامن يرد الحبيب ويأخذ اجري\nقفا بلا سبةٍ ربي حسيبه\n\nياليتني عالمٍ بالغيب وادري\nعن غض الانهاد من هو من نصيبه\n\nمن طاب لي طبت له والكل يدري\nواللي يتغلا علينا وش نبيبه\n\nأبو جديلٍ تغذى بالشمطري\nمثل السفايف على كور النجيبه\n\nيا مدمج الساق حالي منك مبري\nبري النجاجير عودانٍ صليبه\n\nأبو عيونٍ ليا دلت تخزري\nترمي بالأسباب ويل اللي تصيبه\n\nما قدر الله على المخلوق يجري\nوالعبد لزمٍ ترى يأخذ نصيبه","url":"https://fnanen.com/klmat/alaghany/f/fhd-bn-s3yd/albar7h-ya-7byby.html?arabic=&#x627;&#x644;&#x628;&#x627;&#x631;&#x62D;&#x647; &#x64A;&#x627; &#x62D;&#x628;&#x64A;&#x628;&#x64A;"}