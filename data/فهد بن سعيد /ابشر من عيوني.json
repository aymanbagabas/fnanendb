{"title":"ابشر من عيوني","lyrics":"ابشر من عيوني الثنتين .. مثلك نلبّي مطاليبه\n\nالقلب ما يسكنه اثنين .. واحد ويكفيك تعذيبه\nاهواك يا ناعس الطرفين .. وغيرك من الناس مالي به\n\nعذبتني بالهوى يا زين .. تعذيب الاحباب راضي به\nتلعب بقلبي هبوب البين .. ويبيع حبك ويشري به\n\nالله واكبر سواد العين .. يسرق عيوني ولا ادري به\nعليك يا باهي الخدين .. الهم يقبل ويقفي به\n\nمجروح انا بالحشا جرحين .. والثالث انت تسابيبه","author":"راشد بن جعيثن","url":"https://fnanen.com/klmat/alaghany/f/fhd-bn-s3yd/abshr-mn-3yony.html?arabic=ابشر من عيوني"}