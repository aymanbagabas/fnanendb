{"title":"البارحه حلو الكرى","lyrics":"البارحه حلو الكرى ما هناني .. والدمع من عيني تنثّر علي الجيب\n\nمن واهجٍ بأقصى الضماير كواني .. ابكي وقلبي كن وسطه لواهيب\nانوح نوح الورق مما دهاني .. واجادب الونّات واجلس كما الذيب\n\nعليك يا للي بالمحبه براني .. يا ظامر السرجوف سيد الرعابيب\nودّي بشوفك يا رهيف الثماني .. يا ابو نهيدٍ ما بعد ذاقه الصيب\n\nادعج غنج كامل بكل المعاني .. الله عاطك الزين مابك عذاريب\nلا شك من دونك عذولي حداني .. وانا من الفرقا جروحي معاطيب\n\nمن فرقتك شفت الكدر والهواني .. جرحي خطير ما تسرّه الاطابيب","url":"https://fnanen.com/klmat/alaghany/f/fhd-bn-s3yd/albar7h-7lo-alkra.html?arabic=البارحه حلو الكرى"}