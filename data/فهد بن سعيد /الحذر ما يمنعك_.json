{"title":"الحذر ما يمنعك","lyrics":"الحذر ما يمنعك من القدر .. ما كتب لك في جبينك بيصير\n\nما كتب للعبد ماعنه مفر .. ماعلى المقسوم والكاين مطير\nلا وقعت يا فتى عيبك ظهر .. تصير عند الناس مذومٍ حقير\n\nمايرد الشور لك ولا الخبر .. ولا يكلمك الصغير ولا الكبير\nلانويت الدرب شاور واستخر .. ما يضيع العاقل اللي يستشير\n\nالمخاطر لو سلم مره عثر .. يجيبه الجلاّب لو طال المسير\nوانشد اللي دارسٍ غيب ونظر .. كم وقع بالفخ من بلبل وطير\n\nمن ترجى بالإله وقد صبر .. غيّر الشين القديم واصبح بخير\n\n\nاستمع إلى \"الحذر ما يمنعك\" على أنغامي","url":"https://fnanen.com/klmat/alaghany/f/fhd-bn-s3yd/al7zar-ma-ymn3k.html?arabic=الحذر ما يمنعك"}