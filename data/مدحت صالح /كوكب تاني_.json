{"title":"كوكب تاني","lyrics":"رافضك يا زماني .. يا أواني .. يامكاني\n\nأنا عايز أعيش في كوكب تاني\n\nفيه عالم تاني .. فيه لسّه أماني\n\nفيه الإنسان .. لسّه إنسان\n\nعايش من تاني\nعالم طيّار ورياحه قوية\n\nبتهد كياني تكسّر فيّا\n\nمن غير مواعيد\n\nبتاخدني بعيد\n\nعن معنى حياتي\n\nعن أصلي وذاتي\n\nوده مش بإديا\n\nوده مش بإديا\nفيه سد منيع عالي\n\nوفظيع عالي وفظيع\n\nبيني وبين نفسي\n\nبين روحي ورسمي\n\nبين يومي وأمسي\n\nوإللى أتمنيته وبنيته\n\nفي الهوا بيضيع\n\nوده مش بإديا\n\nوده مش بإديا\nمكبوتة في قلبي أحلام محصورة\n\nوحطام أفكار أيتام مبتورة\n\nوآمال مطوية\n\nبتعافر فيّا\n\nوكأن أواني كان لسّه شوية\nوف وسط الناس والزحمة\n\nتاه الإحساس والرحمة\n\nضاع مني سلامي\n\nتاه حتى كلامي\n\nضاق بيا مكانى\n\nكداب يا زمانى\n\n \n\n\n كلمات:\n\n\n\n\n\n\n ألحان:\n\n\n\n\n\n\n تاريخ:\n\n\n\n\n\n\n\n\nاستمع إلى \"كوكب تاني\" على أنغامي","author":"مدحت الجمال","composer":"سامي الحفناوي","date":"1988","url":"https://fnanen.com/klmat/alaghany/m/md7t-9al7/kokb-tany.html?arabic=كوكب تاني"}