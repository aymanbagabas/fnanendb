{"title":"لا لا ما تغلوش","lyrics":"لا لا ما تغلوش علينا\nلا لا ده احنا حوالينا\nناس يتمنوا نظره\nويلاغونا ألف مره\nاهي يعني سلوى ممكن\nبس احنا لا ممكن\nننظر لأهل بره\nده انتوا الجيره الجميله\nواحنا العشره القديمه\nوانتوا الصحبه الاصيله\nواحنا النيه السليمه\nقضينا العمر واحنا\nروحكم من نفس روحنا\nوالعيش والملح بيننا\nخلوكم حته منا\nوازاي تدعوا لفراقنا\nازاي واحنا اتخلقنا\nما نبيعش لأهل بره\nاصل احنا ان كان علينا\nشايلينكو بين عنينا\nلكن مش معنى ذلك\nتستكبروا علينا\nان كان في الجو غيرنا\nفيه برضه اللي يسامرنا\nانما بنصونكو والله\nونعيش ليكو بضميرنا\nوالتقل مالوهش معنى\nوانتم عارفين طباعنا\nما نبيعش لأهل بره","url":"https://fnanen.com/klmat/alaghany/m/m7md-3bdalm6lb/la-la-ma-tghlosh.html?arabic=%D9%84%D8%A7%20%D9%84%D8%A7%20%D9%85%D8%A7%20%D8%AA%D8%BA%D9%84%D9%88%D8%B4"}