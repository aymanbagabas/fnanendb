{"title":"الأوله رمضان","lyrics":"الأوله رمضان والتانيه رمضان والتالته رمضان\n\nالأوله رمضان من كل عام مره\nوالتانيه رمضان بين الشهور دره\nوالتالته رمضان فى كل بيت سهره\nالاوله رمضان بيجى شهر\nالتانيه رمضان وخيره دهر\nوالتالته رمضان لحد الفجر\n\nنورت ونورك عم الكون والتوبه وكل الناس ناويين\nوالخير بيجينا اتنين اتنين والرحمه بتنزل عالصايمين\nهنيت محروم بالزكاة والصوم يا رمضان\n\nرمضان يا شهر الصيام والعطف والاحسان يا رمضان\nياللى بتهدى القلوب للتوبه والغفران يا رمضان\nفيك الهدى والحنان والرحمه يارمضان\nوفيك معانى الحياه اللى بتحيى الروح\nياللى الاله فضلك وهدانا بالقرآن\n\nالاوله رمضان والتانيه رمضان والتالته رمضان\n\nيا صايمين الصيام حكمه وفيه افراح\nبيهنى كل القلوب ويسهر الارواح\nوفيه حلاوه ودوا بيداوى كل الجراح\nواللى نوى عالصيام المولى هيعينه\nويشوف نعيم الحياه ويعيش كمان مرتاح\n\nالاوله رمضان والتانيه رمضان والتالته رمضان","url":"https://fnanen.com/klmat/alaghany/m/m7md-3bdalm6lb/alaolh-rmdhan.html?arabic=%D8%A7%D9%84%D8%A3%D9%88%D9%84%D9%87%20%D8%B1%D9%85%D8%B6%D8%A7%D9%86"}