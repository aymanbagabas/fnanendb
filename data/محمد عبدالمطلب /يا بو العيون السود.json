{"title":"يا بو العيون السود","lyrics":"يابو العيون السود ... ياللى جمالك زين\n\nميتا الوداد يعود ... وتنول مناها العين \n\n\n\nحبيت وقلت ياريت ... الحب يصفى لى\n\nوياريت ماكنت هويت ... ولا كان على بالى\n\nليه ياجميل شطيت ... شمّت عذالى \n\n\n\nقلبي عشق قلبك ... ولا لوش حبيب تانى \n\nوياريت يلين قلبك ... وتعود لى من تانى ..\n\nوتشوف عنيا بهاك ... وأتهنى من تانى\n\n\n\nالعين ضناها النوح ... من السهد وأنينى\n\nوالقلب بات مجروح ... كان ليه تجافينى\n\nياللى معاك الروح ... بالقرب هنينى","author":"محمد البنهاوي","composer":"محمود الشريف","url":"https://fnanen.com/klmat/alaghany/m/m7md-3bdalm6lb/ya-bo-al3yon-alsod.html?arabic=يا بو العيون السود"}