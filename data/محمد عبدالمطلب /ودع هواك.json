{"title":"ودع هواك","author":"فتحي قورة","composer":"محمود الشريف","lyrics":"ودع هواك وانساه\nعمر اللي فات ما ح يرجع تاني\nكان حلم وراح انساه وارتاح\nودع هواك ودع\nعلمت قلبي ازاي يتألم\nخليت دموع العين تتكلم\nتوهت ميلي جددت ويلي\nآه وبعد ايه رايح تتندم\nما راح زمانك ويا زمانك\nعمر اللي فات ما ح يرجع تاني\nكان حلم وراح انساه وارتاح\nودع هواك ودع\nسقيتني كاس حبك وحنانك\nخليتني فوت الكل عشانك\nبعد انشغالي وطول الليالي\nجازيتني ع الود بهجرانك\nومهما تبكي وتترجاني\nعمر اللي فات ما ح يرجع تاني\nكان حلم وراح انساه وارتاح\nودع هواك ودع","url":"https://fnanen.com/klmat/alaghany/m/m7md-3bdalm6lb/od3-hoak.html?arabic=&#x648;&#x62F;&#x639; &#x647;&#x648;&#x627;&#x643;"}