{"title":"يا بركة رمضان","lyrics":"يا بركة رمضان خليكي .. خليكي في الدار\n\nيا بركة رمضان أملي .. أملي دارنا عمار\n\nيا بركة رمضان خليكي .. خليكي في الدار خليكي ..\n\n\n\nيا بركة رمضان خليكي من العام للعام عايشة معانا\n\nاحنا قلوبنا بتسعد بيكي وأنت الهدى لنفوس حيرانه\n\nجايبه الخير دايماً وياكي .. والدنيا بتسعد بلقاكي\n\nيا بركة رمضان خليكي .. خليكي في الدار خليكي ..\n\n\n\nيا بركة رمضان ما أحلاكى نورك بيضوى فى ليالينا\n\nأرواحنا بالشوق حضناكى يا هدية من ربنا لينا\n\nمع رمضان دايماً بنشوفك .. والرحمة شايلاها كفوفك\n\nيا بركة رمضان خليكي .. خليكي في الدار خليكي ..","author":"محمد الشهاوي","composer":"حسين فوزي","url":"https://fnanen.com/klmat/alaghany/m/m7md-rshdy/ya-brkt-rmdhan.html?arabic=يا بركة رمضان"}