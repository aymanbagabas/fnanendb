{"title":"بتروح لك مشوار","lyrics":"قالت بتروح لك مشوار    قلت لها يا ريت\n\nقالت لكن أوعى تغار    حواليِّ العشاق كتار\n\nقلت لها بطَّلت..      . خليني بالبيت\n\n... قالت\nقلت لها مكسَّر تكسير         ما بمشي هيك مشاوير\n\nقالت لي اسمع مني وروح    واللي بده يصير يصير\n\nعشت كتير وشفت كتير            وغيرك ما حبيت\n\n.. قالت\nقالت لي أوعى تهتم     انشالله ما بتشوف الهم\n\nقلت لها راح اللي راح     مليتي لي قلبي جراح\n\nقلت لها من هالأخبار             والله ما انهمَّيت\nموال :\n\nاحبابي وين ما راحوا يحلون     بقلبي وعقدة همومي يحلون\n\nكاس المر بالمبسم يحلون         ويصبح كاس طيِّب للشراب\nتاري الحب فنون فنون           وما بيعلق غير المجنون\n\nقالت لي ما عندك قلب             قلت لها غيَّرت الدرب\n\nلا راح اعشق ولا رح حب          وهالمرَّة تربَّيت!\n\n\n كلمات:\n\n\n\n\n\n\n ألحان:","author":"عبدالجليل وهبة","composer":"فيلمون وهبة","url":"https://fnanen.com/klmat/alaghany/o/ody3-al9afy/btro7-lk-mshoar.html?arabic=بتروح لك مشوار"}