{"title":"بالساحه تلاقينا","lyrics":"بالساحة تلاقينا بالساحة\n\nعليها جوز عيون شو دبَّاحة\n\nوقامة يخزي العين والخدين\n\nتفاحة بتغار من تفاحة\nلاموني العزَّال والحبايب\n\nجافوني الخلان والقرايب\n\nقلتلا يا بنت قلبي دايب\n\nقالت مالي قلب بالصراحة\nقلتلا هالروح بتشوِّقني\n\nوبحبال الأحلام بتعلقني\n\nقالت ما بترتاح يا عاشقني\n\nوفكار العشاق مش مرتاحة\nحني عالمشتاق لنُّو ببسمة\n\nبترديلي الروح لو تبتسمي\n\nكلما صوب الحي تمرق نسمة\n\nببعتلِك سلام تحت جناحا\n\n \n\n\n\n\nعبدالجليل وهبة\n\n\n\n\n\n\nوديع الصلفي","author":"عبدالجليل وهبة","composer":"وديع الصلفي","url":"https://fnanen.com/klmat/alaghany/o/ody3-al9afy/balsa7h-tla8yna.html?arabic=بالساحه تلاقينا"}