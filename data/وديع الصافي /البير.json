{"title":"البير","lyrics":"قديشنا صحبة أنا وهالبير عشاق نحنا من زمان كتير\n\nوغماق شو في سرار مطوية            بقلوبنا ودموع ومشاوير\n\nأنا وهالبير ..\n\nقديش صرلي بعرفو شو عمر جيل البيادر والولاد السمر\n\nأيام كان الغمر خلف الغمر موسم صبايا وحب وشحارير\n\nأنا وها البير ..\n\nيا بير هالكانت توالفنا                     بتمرق كأنا ما بتعرفنا\n\nزرعنا سقينا الزرع وقطفنا              وبدنا نسرب ما بقى بكير\n\nأنا وهالبير ..\nعوافي يا بو فارس تعبان كتيير، دايماً منشوفك حارس عحفاف البير\n\nخلصت الشغل وما ضل عليِّ ولا جل، مرقت شربت ورح فل الليلة بكير\n\nيا بو فارس شو عملنا لا تسألنا، اسآل اسآل معاولنا بتحكي وبتطير\n\nعمتشتاق الغنية عالقمرية، مدري الليلة السهرية وين بدا تصير\n\nالليلة السهرية، عابير المية، وحياة عيونك بو فارس بدنا غنية\n\nانتوا عاعيوني، لكن عيفوني، بخاف الملعونة هي مرتي تقوم تجي عليِّ\n\nوك يا بوفارس، وحياتو فارس، ان إجت ام فارس منقلاَّ بعدك صبية\n\nوحياة عينك وحياة عينك بدنا صوت صغير وبس\n\nغنياتك بجلساتك بتخلي الحجار تحس\n\nوك عيفوني دايقتوني كيف بدي غني عاللس\n\nمش رح نقلع حتى نسمع منك صوت صغير وبس\nموال:  لمّن شافتني تنهدت من دون حكي  ورغرغت بالدمع أصدا تشتكي\n\nواحْمرّ ورد خدودها وبكيت خجل ومن غصتي ما قدرت قلها شو بكي","url":"https://fnanen.com/klmat/alaghany/o/ody3-al9afy/albyr.html?arabic=البير"}