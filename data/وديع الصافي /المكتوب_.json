{"title":"المكتوب","lyrics":"أهلا وسهلا فيك يا مكتوب يا اللي بحبر العاطفة مكتوب\n\nسطورك الحلوة ملانة اخبار شميت فيها ريحة المحبوب\nباعت حبيبي يقول نحنا بخير  وغير هيك شو بدي انا والغير\n\nممنون يا ربي طمنت لي قلبي  وانشالله بوصل بسلامة الطير\n\nويرجع حبيبي ع جناح بخير  ويكون وجهك خير يا مكتوب \nالــمكــاتبة مابين حي وحي  بتســـقي زهــور الحب نقطة ميً\n\nوبتذكر الغياب بالأهل والأحباب  والكحل أحلا من العمى بشوي\n\nياغايب وحبك بقلبي حي  كل جمعة ابعث شي مكتوب \nعن حياتك دوم طمني الهجران يامحبوب جنني\n\nوناطرك عا نار مشتاق ليك الدار\n\nوحياة يا اللي بيعدك عني ولوما الجواب شوي طمني\n\nكان قلبي داب يا محبوب\n\n\n\n\n\n\n\n\n\n\n\n\n\n\nاستمع إلى \"المكتوب\" على أنغامي","author":"مارون كرم","composer":"وديع الصافي","url":"https://fnanen.com/klmat/alaghany/o/ody3-al9afy/almktob.html?arabic=المكتوب"}