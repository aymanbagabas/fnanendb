{"title":"ارضي عم بتقاسي","lyrics":"أرضي عم بتقاســـــــي حاجتها حرام\n\nبيـــكفينا مآســـــــــــي وعود و كلام\n\nطـــلاب المدارس واجراس الكـنايس\n\nوالجندي و الفارس و اصوات الآذان \n\nكلهن عم بيصلوا تيعم الســـــــــــــلام\n\n***\n\nبيي قال  لي  حكاية عن حلمه القديم\n\nقال لي الفرج جاي  من الله  الكريم\n\nوصرت بعمر بيي  و يا حسرة علي\n\nبعده الامل  فيي  عايش  بالاحلام\n\nعمري بعده ناطر عابواب السلام\n\n***\n\nنحنا  ما اعتدينا و لا  اذينا  حدا\n\nو لا يوم انحنينا بوجه اللي اعتدى\n\nاحتلوا اراضينا  و ذلوا  اهــــالينا\n\nو حطوا العلة فينا و بيحكوا بالسلام\n\nو ياسلام وسلم عاسلامهم يا سلام\n\n****\n\nدخيلك يا ربي هني اللي شقي\n\nنوّر بالمحبة العمر اللي بقي\n\nخلي امانينا تنور ليالينا\n\n\n\nيا ليل يا عيني ياليل\n\nليالينا يا ليل\n\n\n\nحتي بايادينا نطير لك حمام\n\nوساعدنا يا ربي تا يعم السلام\n\n\n\n\n\n\n\n\n\n\n\n\n\n\nاستمع إلى \"ارضي عم بتقاسي\" على أنغامي","author":"رياض نجم","composer":"وديع الصافي","url":"https://fnanen.com/klmat/alaghany/o/ody3-al9afy/ardhy-3m-bt8asy.html?arabic=ارضي عم بتقاسي"}