{"title":"تعالي نتحاسب","author":"مصطفى كامل","composer":"مصطفى كامل","date":"2017","lyrics":"انا اللي يا دنيا كل حبايبي ظالمني\nانا اللي يا دنيا كبرتيني فوق سني\nانا اللي تملي جايه عليا ظلماني\nانا القلب اللي عاش غلبان وعاش طيب\nفي عز جراحي اقول حاضر واقول طيب\nانا اللي يا دنيا عمري ما كنت شراني\nانا اللي دمعتي أيام وانا اللي فرحتي ثانيه\nتعالي نتحاسب يا دنيا ع اللي عدى و ع اللي راح\nتعالي نتحاسب يا دنيا ع القسيه و ع الجراح\nشفت ايه حلو ف حياتي من بدايتي لنهاياتي\nشفت ايه غير العذاب\nقسوه مش فاكر عددها فرحه بتموت يوم ميلادها\nحزن خلى القلب شاب\nياما تهت فيكي يا دنيتي ومالكيش مراسي\nوكتير بحس بغربتي وانا وسط ناسي\nاللي حبيتهم باعوني واللي عليتهم خانوني\nكله داس عشرة زمان\nوانتي باركتي ووافقتي ياما كنتي ف وقت ضيقتي\nمقفله ف وشي البيبان\n...\nانا عشت عمري حيران ف أمري\nعلى ضي قمري سهران وحيد\nملقتش جنبي غير جرح قلبي\nحتى حبايبي باعدين بعيد\nورتيني الويل طول النهار والليل\nوشفت فيكي العجب\nمن أول المشوار بيني وبينك نار\nمعرفش ايه السبب\nكل ده وصابر وراضي ببكي على حاضر وماضي\nوقلبي خايف م اللي جاي\nسبتي مليون جرح ذكري يا تري رسمالي بكره\nلونه عتمه ولا ضي\nعودتي قلبي على الوجع انتي وزماني\nمن كتر قلبي ما اتوجع كره الأماني\nعايزة نتحاسب تعالي شوفي كام ليل م الليالي\nكنت سهران ببكي فيه\nامتى حسيتي بوجيعتي أو ظلمتيني ورجعتي\nف أي حكم حكمتي بيه","url":"https://fnanen.com/klmat/alaghany/m/m96fa-kaml/t3aly-nt7asb.html?arabic=%D8%AA%D8%B9%D8%A7%D9%84%D9%8A%20%D9%86%D8%AA%D8%AD%D8%A7%D8%B3%D8%A8"}