{"title":"معلش يا قلبي","author":"مصطفى كامل","composer":"شريف حمدان","date":"2017","lyrics":"معلش يا قلبي يا أكتر قلب شفته حزين\nوعاش محروم من الفرحه\nحبايبك كلهم غايبين وأحزانك سنين طارحه\nناديت ع الفرح قال لأه ولا مره من المرات\nمفيش جواك ولا دقه مابتصرخش من الآهات\nمعلش يا قلبي ياللي واخد ع الجراح\nحبايبنا خلصوا اللي فارق واللي راح\nالناس اللي بينهم كنا حاسين بالبراح\nمعلش يا قلبي ياللي شيال الحمول\nقدرنا ونصيبنا صبرنا ع الويل يطول\nوتفضل جراحنا قايده زايده مافيش حلول\nمعلش يا قلبي\n...\nساعات بستغرب انت ازاي قدرت يا قلبي تتحمل\nوازاي في اللي لسه جاي بنفس القوه ها تكمل\nجراحك خلو شكلي حزين وباينه عليا من بره\nجراح لو داقها ناس تانيين كانت ماتت ميتين مره\nمعلش يا قلبي ياللي واخد ع الجراح\nحبايبنا خلصوا اللي فارق واللي راح\nالناس اللي بينهم كنا حاسين بالبراح\nمعلش يا قلبي ياللي شيال الحمول\nقدرنا ونصيبنا صبرنا ع الويل يطول\nوتفضل جراحنا قايده زايده مافيش حلول\nمعلش يا قلبي","url":"https://fnanen.com/klmat/alaghany/m/m96fa-kaml/m3lsh-ya-8lby.html?arabic=%D9%85%D8%B9%D9%84%D8%B4%20%D9%8A%D8%A7%20%D9%82%D9%84%D8%A8%D9%8A"}