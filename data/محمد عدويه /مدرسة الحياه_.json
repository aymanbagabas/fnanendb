{"title":"مدرسة الحياه","lyrics":"فى مدرسة الحياه اتعلمت حاجات كتير شوفت اللي عاش فقير وفي الاخر مات امير\n\nعشان كان عنده حلم بس شبه مستحيل قدر يحققه مستسلمش للبديل\n\nاحساس جميل لما توصل وتكسب والناس بتكدب عشان توصل هتتعب\n\nلازم تفضل صاحي ولما تيجي لك فرصه تركب متخليش حد يقف في طريقك هتسبق وتلحق\n\nواللي يحاول يشوشك ويشتتك عن اللي انت واثق انه في يوم هيسعدك متصدقوش\n\nخليك اد كلمتك مستقبلك جوه قلبك متخليش حد يحبطك\n\nولو وقعت مره حاول مره كمان عشان احنا في زمان الضعيف مالوش مكان\n\nركز يلا وانجز مفيش وقت للكلام .. ده حتى الاكل مالوش طعم لو مكنتش جعان\n\nبتعدى بينا وتلف بينا ايام .. واحنا تلاميذ فى مدرسة الحياه\nالحياه زي المدرسه وفيها كتير مدرسين .. والباقي تلاميذ مش عاجبهم الروتين\n\nاللي بقوا مهندسين واللي بقوا مجرمين .. منهم الحقيقي والمزيف بوشين\n\nوالسؤال لو متابع الاغنيه .. انت شاري نفسك ولا بايع القضيه\n\nانت داري بنفسك ولا عايش للتسليه .. مانت عارف نفسك مش محتاج تحليل شخصيه\n\nاصحى .. الناس بتجري حوالينا واحنا الوقت بيجري من ايدينا ونيسينا اللي حصل للي تاهو قبلينا\n\nبلاش نغلط زيهم ونفتح عينينا للي جاي علينا مهما كان\n\nمدرسة الحياه وده ميعاد الامتحان وزي ما واحد صاحبي قالها من زمان ..\n\nالحقيقه مسيرها تبان وهنعرفها مع الايام\n\nوالله والايام عدت اوام .. ياما شوفنا سوا وكبرنا اوام\n\nفى مدرسة الحياه ..\n\n \n\n\n كلمات:\n\n\n\n\n\n\n ألحان:\n\n\n\n\n\n\n تاريخ:\n\n\n\n\n\n\n\n\nاستمع إلى \"مدرسة الحياه\" على أنغامي","author":"تاكي","composer":"محمد عدويه","date":"2011","url":"https://fnanen.com/klmat/alaghany/m/m7md-3doyh/mdrst-al7yah.html?arabic=مدرسة الحياه"}