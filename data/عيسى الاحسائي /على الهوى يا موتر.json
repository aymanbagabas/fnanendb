{"title":"على الهوى يا موتر","lyrics":"على الهوى يا موتر جمس سايقه بطران\nتحـرك مـن الحـي الكويتـي مسانـي\nسمعته يقول ان قدر الله عظيـم الشـان\nجميع المواتر وان مشـت مـا تعدانـي\nولكـن معـه يابوفهـد قايـد الغـزلان\nلطيف الحشا ترف القدم نجل الأعيانـي\nتبعه بسرعه هايله ونـاوي الرجعـان\nوهو ما درى ان اللي معه سيـد خلانـي\nوقف وألتفت لي قال اظنك علي غلطان\nتأسفت له قلـت احسبـك واحـد ثانـي\nعلى كل حال اسمح لنا ياخوي الرحمن\nعلى وين ماشي طرت من غير جنحاني\nتفضل وشرف منزل اللي سكن خيطان\nتريض هنا الليله وتالـي العمـر فانـي\nيقول العفو ممراحنـا الليلـة الظهـران\nلـزوم علـي اجيـك كـان الله احيانـي","url":"https://fnanen.com/klmat/alaghany/3/3ysa-ala7saiy/3la-alhoa-ya-motr.html?arabic=&#x639;&#x644;&#x649; &#x627;&#x644;&#x647;&#x648;&#x649; &#x64A;&#x627; &#x645;&#x648;&#x62A;&#x631;"}