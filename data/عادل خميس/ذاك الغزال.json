{"title":"ذاك الغزال","lyrics":"قلبي صويب والدوا عند راميه\nذاك الغزال المحتشم في عباته\nمبرقع عينه ونور العين كافيه\nوالعين تكشف سر مخفي حلاته\nكل ما رفع شال الزري فوق حانيه\nزلزل فؤادي وهز في القلب ذاته\nحيثه جميل والخجل دوم كاسيه\nونادر جميل والخجل من صافته\nقمت احتمل واصبر عسى الرب يهديه\nلعلي احظى لو بربع التفاته\nاثره صعب حتى الصبر ما يباريه\nحيثي صبرت وصار صبري شماته\nعلق فؤادي ما رحم قلب هاويه\nولا قطع يا ناس عني صلاته\nكم اندهشت وقلت يا للعجب فيه\nمن هو يسوي يا خلايق سواته\nليته جرحني بسيف يمكن اداويه\nويمكن طبيب الناس يلقى دواته","url":"https://fnanen.com/klmat/alaghany/3/3adl-5mys/zaak-alghzal.html?arabic=%D8%B0%D8%A7%D9%83%20%D8%A7%D9%84%D8%BA%D8%B2%D8%A7%D9%84"}