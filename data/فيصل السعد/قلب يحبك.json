{"title":"قلب يحبك","lyrics":"قلبٍ يحبك يا هناه وربيعه\nلا غبت عنه شوي زاد التياعه\nوالعمر موحش والليالي مريعه\nقبلك واحسب ان الثواني بساعه\nواللي مضى قبلك بالأيام ضيعه\nمن يوم انا طفلٍ بسن الرضاعه\nشفتك وحبيتك وصارت طبيعه\nوماعاد عندي عنك صبر ومناعه\nدنياي صارت في عيوني وسيعه\nحظي معك هب السعد في شراعه\n\nلو زين كل الناس جاني جميعه\nصديت ومالي غير قلبك طماعه\nحبك ملك قلبي وما قلت اطيعه\nومن عادتي ما اقول سمعٍ وطاعه\nوسرك عيوني للهدب ما تبيعه\nيا صبح عمري يا بشاير شعاعه\n\nاليوم وامس وكل يوم وتبيعه\nما هم قلبي غير حبك ولاعه\nكنه مثلك كيف يقدر يبيعه\nالموت اخف من القهر في وداعه\nومن عاش مثلي في مراتع ربيعه\nينسى عناه وعبرته والتياعه","url":"https://fnanen.com/klmat/alaghany/f/fy9l-als3d/8lb-y7bk.html?arabic=%D9%82%D9%84%D8%A8%20%D9%8A%D8%AD%D8%A8%D9%83"}