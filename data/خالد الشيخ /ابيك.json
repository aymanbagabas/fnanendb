{"title":"ابيك","lyrics":"أبيك في كلمةٍ لو هي خطا تغفـر لي الزله\nوردتك ظاميٍ وان عز وصـلك بااقطع حبالي\n\nأحبك ذا ترى أول كلامي .. وآخره كله\nولكن وش يضر اليـوم لو تدري عن احوالي\n\nوخذ ما جـاز لك من هالحكـي واللي تبي خلـه\nانا لا قلت ما في خاطري والله ما بالــــي\n\nظلال العاشق جروحه ومن ما يتبعه ظله\nأمانة يا شعاع الشمس لا تغضب من ظلاي\n\nوتقـدر تطـوي الدرب البعيد وتقـدر تفـّله\nولكن صعب تمنع في الهـوى صبري وترحالي\n\nمتى عمرك سمعت بعاشق قد مات من غلّه\nهذاك الحاسد وراعي الهوى تتلفه الأمالي\n\nحبيبي من يعـزك في الهوى ما تقدر تذله\nترى قربك يزيدك بالغلا وان عفتني غالي","url":"https://fnanen.com/klmat/alaghany/5/5ald-alshy5/abyk.html?arabic=&#x627;&#x628;&#x64A;&#x643;"}