{"title":"سافر","lyrics":"سافر في ارتفاع الصواري\nوانا شرعك اداري .. عنك ريح الزمان\nارجع لي بحبك تراني\nمثل صدر المواني .. للمراكب امان\nعمري لك اذا طال عمري\nاحترق لك واضوي .. في ظلامك نهار\nصبري لك اذا طال صبري\nانطرك طول عمري .. واستوي لك ديار ..\nيا فرحي اذا بعد غيبه .. التقينا بضحكه\nوابتدينا الرحيل ..\nخطوه نبتعد بالمراكب .. عن حبال المواني\nللسفر في النخيل ..\nيا فرحي اذا بعد غيبه .. التقينا بضحكه\nوابتدينا الرحيل ..\nخطوه نبتعد بالمراكب .. عن حبال المواني\nللسفر في النخيل ..\nغابت فرحتي عن عيوني\nمن بعادك حبيبي .. والامل والوعود\nسافر لو تسافر بترجع\nمثل شوقي اللي ودّع .. شمس ولازم تعود\nيا غايب اذا ضاق صدرك\nوالدروب انتهت بك .. في مكان غريب\nاصرخ بالزمن وانا اسمع\nصرختك في فؤادي .. حسّها لي قريب\nصدري والامل والجزيره\nيحلمونك تجيهم .. حتى طيف وخيال \nارجع تلقى كل السواحل\nفي بلادك تغنيّ .. يا حبيبي تعال\nسافر في ارتفاع الصواري\nوانا شرعك اداري .. عنك ريح الزمان\nارجع لي بحبك تراني\nمثل صدر المواني .. للمراكب امان","url":"https://fnanen.com/klmat/alaghany/5/5ald-alshy5/safr.html?arabic=سافر"}