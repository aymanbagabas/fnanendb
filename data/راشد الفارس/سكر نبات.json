{"title":"سكر نبات","lyricist":"سعد الخريجي","composer":"صالح الشهري","date":"2002","lyrics":"وش تبي عاد فيني وقلبي اللي ظلمته\nوش تبي تغلط اكثر وانت قلبك نساني\nالله اكبر عليك بحكمك الي حكمته\nابعد الناس يرحم وانت قلبك جفاني\nانكشف لي هواك وليتني مافهمته\nياخساره وفاي وياخساره حناني\nكنت ملح الحياة اللي بريقي طعمته\nوكنت سكر نبات وطعمته في لساني\nكل مااسمع قصيده نوم عيني انحرمته\nوكل ماجيت ابسلى هيضتني الاغاني\nيوم صديت عني كل شخص اتهمته\nحيرتني الضنون وضعت بين الموانيء\nانت لو شخص عادي كان امرك حسمته\nبس مكتوب احبك وانشغل بك واعاني\nبينا كل ملح وكل عيش قسمته\nما هقيتك تبدل تطلع انسان ثاني","url":"https://fnanen.com/klmat/alaghany/r/rashd-alfars/skr-nbat.html?arabic=%D8%B3%D9%83%D8%B1%20%D9%86%D8%A8%D8%A7%D8%AA"}