{"title":"حدوته مصريه","lyrics":"ما نرضاش يخاصم القمر السما ما نرضاش\nتدوس البشر بعضها ما نرضاش\nيموت جوه قلبي نداء ما نرضاش\nتهاجر الجذور أرضها ما نرضاش\nقلبي جوا يغني واجراس تدق لصرخة ميلاد\nتموت حته مني الاجراس بتعلن نهاية بشر من العباد\nدي الحكمة قتلتني و حيتني وخلتني أغوص في قلب السر\nقلب الكون قبل الطوفان ما ييجي خلتني أخاف عليك يا مصر\nواحكيلك على المكنون\nمين العاقل فينا مين المجنون\nمين الي مدبوح من الألم\nمين اللي ظالم فينا مين مظلوم\nمين اللي ما يعرفش غير كلمة نعم\nمين اللي محميلك خضار الفلاحين غلابة\nمين اللي محميلك عمار عمالك الطيابة\nمين اللي ببيع الضمير مين يشتري مين يشتري بيه الدمار\nمين هو صاحب المسألة والمشكلة والحكاية والقلم\nرأيت كل شيء وتعبت على الحقيقة\nقابلت في الطريق عيون كتيرة بريئة\nأعرف بشر عرفوني لأ لأ ما عرفونيش\nقبلوني وقبلتهم\nبمد ايدي لأ طب ليه ما تقبلنيش\nلا يهمني اسمك لا يهمني عنوانك لا يهمني لونك ولا ولادك ومكانك\nيهمني الانسان ولو ما لوش عنوان\nيا ناس يا ناس هي دي الحدوته\nحدوته مصرية","url":"https://fnanen.com/klmat/alaghany/m/m7md-mnyr/7doth-m9ryh.html?arabic=%D8%AD%D8%AF%D9%88%D8%AA%D9%87%20%D9%85%D8%B5%D8%B1%D9%8A%D9%87"}