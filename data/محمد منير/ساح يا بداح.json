{"title":"ساح يا بداح","author":"كوثر مصطفى","composer":"فتحي سلامه","date":"1994","lyrics":"ساح يابداح يا سؤال جراح\nما الذى كان وماعدش وراح\nقمر انطفى وانكفى واختفى\nنهر ما بلش حتى الريق\nواه يا براح عمال بيضيق\nصبح وزية الصبح التانى\nليل ملضوم فى الليل التانى\nوانا مش رايح انا مش جاى\nانا مش واقف حتى مكانى\nايه اللى اتكسر\nفص اللولى ولا المرمر\nطول العمر العسكر عسكر\nبس الناس الناس كانت ناس\nوكان الحلم قبالى براح\nساح يابداح ياسؤال جراح","url":"https://fnanen.com/klmat/alaghany/m/m7md-mnyr/sa7-ya-bda7.html?arabic=%D8%B3%D8%A7%D8%AD%20%D9%8A%D8%A7%20%D8%A8%D8%AF%D8%A7%D8%AD"}