{"title":"ع المدينه","author":"عبدالرحيم منصور","composer":"احمد منيب","date":"1981","lyrics":"لفو بينا قالو لينا على المدينة لما جينا التقينا كل شىء فيها ناسينا\nالقلق جوة العيون وشها لة الف لون حزنها غير حزننا منها واحنا لوحدنا\nفى المدينة هنالك لفو بينا وتهنا هناك\nيا مدينة فيكى ماشى قلبى قمراية بشواشى مهما تعصرى قلبنا مش هيكدب صدقنا\nفى المدينة هنالك لفو بينا وتهنا هناك\nالفصول فى كل عام فيكى تتغير اوام روح يا قمر اليل ونام دة السكوت زى الكلام\nفى المدينة هنالك لفو بينا وتهنا هناك","url":"https://fnanen.com/klmat/alaghany/m/m7md-mnyr/3-almdynh.html?arabic=%D8%B9%20%D8%A7%D9%84%D9%85%D8%AF%D9%8A%D9%86%D9%87"}