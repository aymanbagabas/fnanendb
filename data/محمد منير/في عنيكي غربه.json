{"title":"في عنيكي غربه","author":"عبدالرحيم منصور","composer":"احمد منيب","date":"1977","lyrics":"في عنيكي غربة وغرابة و انا فيكي مغرم صبابة\nشعرك خيوط قمر المسا طب ليه في ليلك بتنسى\nبين المسا وقمر المسا طب ليه في ليلك بتنسى\nاتكلمي ولا ناديني صمتك كلام بيدفيني\nانتي انا وبكره ليا وليكي\nاحلم على شالك انام كأني فرد من الحمام\nبرموش عينيك تغطيني رمشك شطوط طب رسيني\nانتي انا وبكره ليا وليكي\nأمتى أتقابلنا وليه وفين لحظة قدر ولا حنين\nولا ألتقينا من زمان مولودة جوايا من زمان\nانتي انا وبكره ليا وليكي","url":"https://fnanen.com/klmat/alaghany/m/m7md-mnyr/fy-3nyky-ghrbh.html?arabic=%D9%81%D9%8A%20%D8%B9%D9%86%D9%8A%D9%83%D9%8A%20%D8%BA%D8%B1%D8%A8%D9%87"}