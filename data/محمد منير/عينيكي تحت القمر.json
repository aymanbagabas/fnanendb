{"title":"عينيكي تحت القمر","author":"عبدالرحيم منصور","composer":"عبدالعظيم عويضه","date":"1994","lyrics":"عنيكى تحت القمر\nكيف الكلام والخوف\nفيهم كلام للقدر\nمدارى مش مكشوف\nبودى أزرع شجرة\nشجرة حنان وضل\nترخى عليكى يا سمرة\nوتلم شمل الكل\nالكون أصره بحاله\nواجيبوه ليكى يا غالية\nده انتى جماله ودلاله\nيا نخلة بكرية عالية\nمفيش كسوف فى المحبة\nولا للمحبة شروط\nعمرك ماتشعر بغربة\nالا فى حنين مكبوت\nوأنتى يا سامعة وشايفة\nأحلامى فوق الوصف\nمن غير ما أقول انتى عارفة\nفاهمة اللى فيه بالحرف","url":"https://fnanen.com/klmat/alaghany/m/m7md-mnyr/3ynyky-t7t-al8mr.html?arabic=%D8%B9%D9%8A%D9%86%D9%8A%D9%83%D9%8A%20%D8%AA%D8%AD%D8%AA%20%D8%A7%D9%84%D9%82%D9%85%D8%B1"}