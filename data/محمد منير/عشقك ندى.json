{"title":"عشقك ندى","lyricist":"عوض بدوي","composer":"فلكلور","date":"1986","lyrics":"عشقك ندى فاق المدى\nيا فجر عمرى اللى ابتدى\nيا ضى لعيونى اهتدى\nعشقك ندى فاق المدى\nيا نجمة طالة من الفضا\nيا غنوة القلب ان شدا\nرحال انا من كام سنة\nفى بحور عنيكى المزروعين بالسوسنة\nيا ضحكة العمر الحزين يا حنينة\nزارع سنينك ألف غنوة بألف صوت\nيا زارعه ليلى وسط صمت الكون غنا\nغنى بشوقك ليا ..غناويكى غناويا\nغناويكى خطاويا و الغنوه خطوه و طريق\nعشقك ندى فاق المدى\nيا فجر عمرى اللى ابتدى\nيا ضى لعيونى ابتدى\nعشقك ندى فاق المدى\nيا نجمة طالة من الفضا\nيا غنوة القلب ان شدا\nحضنك دفا قلبك وفا\nوانا قلبى شارب من حنانك ما أكتفى\nيرتاح فى ضلك لو نهاره فى يوم جفا\nو هموم طريقى تتمحى من خطوتى\nو طريق همومى بين دروبك اختفى\nخطى الأحلام بيا ..خطاويكى خطاويا\nخطاويكى غناويا و الغنوه خطوه و صديق","url":"https://fnanen.com/klmat/alaghany/m/m7md-mnyr/3sh8k-nda.html?arabic=%D8%B9%D8%B4%D9%82%D9%83%20%D9%86%D8%AF%D9%89"}