{"title":"قمر رحيلي","author":"عبدالرحيم منصور","composer":"احمد منيب","date":"1983","lyrics":"دقيت على بابك ردى\nردى ياحلوة مشاويرى\nلا عايزة تخدى ولا تدى\nده انتى فى عيونك مزاميرى\nده انتى سبيلى و قمر رحيلى\nهللى وطلى وردى ع الغريب\nقد ما أخطى قد ما أعدى شايلك يا هوايا\nصورتك سيرتى وصمتك حيرتى ونداكى ندايا\nيامرسى الموانى من غيرك ندانى\nهللى وطلى وردى ع الغريب\nبكل لغات العالم ايوة تتكلم عنيكى\nكل طيور الحب الحلوة بترفرف عليكى\nياطيرى المهاجر فى عنيكى بسافر\nهللى وطلى وردى ع الغريب","url":"https://fnanen.com/klmat/alaghany/m/m7md-mnyr/8mr-r7yly.html?arabic=%D9%82%D9%85%D8%B1%20%D8%B1%D8%AD%D9%8A%D9%84%D9%8A"}