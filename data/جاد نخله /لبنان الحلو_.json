{"title":"لبنان الحلو","lyrics":"يا امي يا امي دخلك قولي لي ببقى او بروح\n\nتعبت خناق وحرب صارت صعبه الدرب\n\nوالعمر يا امي بعدو باوله\n\nقلتلي نحنا عشنا الذل وشفنا الخير\n\nرضينا بقدرنا وما فينا نشوفكن عم تتبهدلوا\n\nنحنا نوينا نموت ببلادنا\n\nمصيرنا بيوم نفارق اولادنا\n\nوانت يا ابني يلي بتشوفه اعمله\n\n\n\nشو اصعب من نار الغربه حاجي تسألوا\n\nيا ويل الي عايش بارضو ارضو مش إلو\n\n\n\nيبقى عايش وحيد وجراحه عم بتزيد \n\nمع كل بلكي عن جديد بيرجع لبنان الحلو\n\nبيرجع لبنااااان بيرجع لبنااااااااااان الحلو .. \n\n\n\nايام عم تمرء على الفاضي\n\nعايش بحلم حكياته لبنان\n\nيرجع متل ما كان بالماضي\n\nساكن محبه وملقى للأديان ..\n\n\n\nوان رحت ع تاني دني و مرت سنه بعد السنه\n\nخايف حلم لبنان مني يطير\n\nخايف يضيعنا الهوى شي يوم وما نبقى سوى\n\nورح كون يا امي ع فراقكن بكير ..\n\n\n\nدخلك يا امي قولي لي \n\nدخلك يا امي قولي لي\n\nدخلك يا امي قوليلي ببقى او بروح \n\n\n\nشو اصعب من نار الغربه حاجي تسألوا\n\nيا ويل الي عايش بارضو ارضو مش إلو\n\n\n\nيبقى عايش وحيد وجراحه عم بتزيد \n\nمع كل بلكي عن جديد بيرجع لبنان الحلو\n\nبيرجع لبنااااان بيرجع لبنااااااااااان الحلو .. \n\n\nاستمع إلى \"لبنان الحلو\" على أنغامي","url":"https://fnanen.com/klmat/alaghany/j/jad-n5lh/lbnan-al7lo.html?arabic=لبنان الحلو"}