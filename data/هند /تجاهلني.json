{"title":"تجاهلني","lyrics":"تجاهلني وانا اللي ما تجاهلته\nمع اني بالوفا والطيب عاملته\nبعد ما ضاقت الدنيا ودورته\nتركني بعز ضيقي للظروف\nعجب من ينكر الاحسان والمعروف\n\nزمن ما يعرف الا من قدر يدفع\nواذا مالمال مالك من لك بيشفع\nصديق المصلحه ما يوم لك ينفع\nبيغرق مركبك وهو يشوف\nعجب من ينكر الاحسان والمعروف\n\nيغيب الشخص والباقي الى ذكرى\nولا ندري مين اللي يعيش بكره\nكذا الانسان ما يهدى ابد فكره\nما دام احنا بهالدنيا ضيوف\nعجب من ينكر الاحسان والمعروف","url":"https://fnanen.com/klmat/alaghany/h-/hnd/tjahlny.html?arabic=%D8%AA%D8%AC%D8%A7%D9%87%D9%84%D9%86%D9%8A"}