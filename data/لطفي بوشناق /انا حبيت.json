{"title":"انا حبيت","lyrics":"انا حبّيت و اتحبّيت و داريت .. و اتمنّيت حبي يعيش\n\nو مخبّي لروحي كلام في روحي .. و روحي ماتخبّيش\n\n\n\n\n\nو كلامي شجَر عطشان للفن عطش الجناحين للريش\n\nفينك يا عبد الحي .. يا سلامه .. يا شيخ سيد درويش؟\n\n\n\n\n\nحبيت و انا حبي كلامه حكايه تكبر يوم ورا يوم\n\nو حروفه مطر ضفايرها مرايه و ريح و شجر و نجوم\n\n\n\n\n\nعطشان لوتر؟؟ سفر .. لكن يا خساره مافيش\n\nفينك يا عبد الحي .. يا سلامه .. يا شيخ سيد درويش؟\n\n\n\n\n\nانا حبي فرح و نسيم و اغاني .. و ميه و فلاحين\n\nو كلامه ساعات و حروفه ثواني .. تقول يا ليل يا عين\n\n\n\n\n\nعطشان لطرب صادق في الحب .. انا غيره ما يطربنيش\n\nفينك يا عبد الحي .. يا سلامه .. يا شيخ سيد درويش؟\n\n\n\n\n\nحبي اللي سرقته كلمه كلمه من صوت العصفور\n\nعطشان لاغاني تخلّي الضلمه ورده ريحتها نور\n\n\n\n\n\nلكن يا خساره اليوم اغانينا تغنّي و ما تغنّيش\n\nفينك يا عبد الحي .. يا سلامه .. يا شيخ سيد درويش؟\n \n\n\n\n\n \n\n\n كلمات:\n\n\n\n\n\n\n ألحان:","author":"ادم فتحي","composer":"عبد الحكيم بلقايد","url":"https://fnanen.com/klmat/alaghany/l/l6fy-boshna8/ana-7byt.html?arabic=انا حبيت"}