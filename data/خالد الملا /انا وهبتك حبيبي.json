{"title":"انا وهبتك حبيبي","author":"احمد سالم البيض","composer":"محمد علي عبيد","date":"1989","lyrics":"أنا عطيتك حبيبي كل عطفي وودي\nكل شي تطلبه بالحب موجود عندي\nأنت بالليل شمعي .. وأنت بالحزن دمعي\nوأنت تجري كـ مجرى الدم بالقلب والروح\nمااقدر على فراقك .. بس ارجوك لا تروح ..\n\nخاف ربك انا بالليل اسهر لوحدي\nوانت فاهم كلامي يا حبيبي وقصدي\nقال شرع المحبه اتبع اللي تحبه\nوانت عند الخطا بقول معفي ومسموح\nمااقدر على فراقك .. بس ارجوك لا تروح ..\n\nمااقدر اصبر على هالحال وهذا التحدي\nمن فعالك حبيبي دمعتي فوق خدي\nهذا حظي ونصيبي .. بلوتي من حبيبي\nكيف اطيق الصبر ياناس والقلب مجروح\nمااقدر على فراقك .. بس ارجوك لا تروح ..\n\nودي اشرح خفايا الروح بس كيف ابدي\nودي اقعد انا وياك كل يوم ودي\nمتى تسمح ضروفك .. يا حبيبي واشوفك\nاغتنم فرصة الأيام لا تمر وتروح\nمااقدر على فراقك .. بس ارجوك لا تروح ..\n\nسير وامشي بدر الحب يدك بيدي\nاترك الناس وطالعهم بنظرة تحدي\nشف جروحي عطيبه .. وقلبي انته طبيبه\nسال دمعي على الأوجان جاري ومسفوح\nمااقدر على فراقك .. بس ارجوك لا تروح ..","url":"https://fnanen.com/klmat/alaghany/5/5ald-almla/ana-ohbtk-7byby.html?arabic=&#x627;&#x646;&#x627; &#x648;&#x647;&#x628;&#x62A;&#x643; &#x62D;&#x628;&#x64A;&#x628;&#x64A;"}