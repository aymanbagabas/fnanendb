{"title":"بستناك","author":"فيصل همامي","composer":"تامر علي","date":"2006","lyrics":"ليه اسمع كلامه\nو احلم معاه و انشد ليه\n\nفجأة الغرام يطلع\nكلام عشمني بيه\n\nو مين عارف أكيد قابل غرام تاني\nو ايه تاني هواه مخبيه\n\nليه أرضى بعذاب قلبي\nاللي داب من عشقي ليه\nأيام جميلة في عمرنا و هانت عليه\n\nحرام ينسى اللي كان بيننا\nو ينساني و انا بس اللي افكر فيه\n\nبستناك و بتمنى اعيش\nالعمر كله حبيبي معاك\n\nو مش عارفة ده امتى\nالشوق يخلي هواك يتمناك\n\nمش ناسياك وفي بعادك\nليالي احلم باني بعيش وياك\n\nنسيت كل اللي بينا ازاي\nو بعت هواك و بعت هواك\n\nياه فاتت ليالي صبرت فيها و خدت ايه\nغير الفراق اللي أنكتبلي و عشت فيه\n\nوغاب عني و فراقه حبيبي\nشئ تاني عذاب مش بالكلام احكيه\n\nايه معنى الحياة بعدك\nحاعيشها و احتاج لأيه\n\nلو عالسؤال في اليوم\nبقول مية ألف إيه\n\nسنين فاتت و لسه\nعيونه وحشاني و مش بنساه\n\nبستناك و بتمنى اعيش\nالعمر كله حبيبي معاك\n\nو مش عارفة ده امتى\nالشوق يخلي هواك يتمناك\n\nمش ناسياك وفي بعادك\nليالي احلم باني بعيش وياك\n\nنسيت كل اللي بينا ازاي\nو بعت هواك و بعت هواك\n\nليه يفارق و يبعد\nقال و ينساني و روحي معاه\n\nفاتت ليالي صبرت فيها\nو خدت ايه من بعد هواه","url":"https://fnanen.com/klmat/alaghany/a/alysa/bstnak.html?arabic=&#x628;&#x633;&#x62A;&#x646;&#x627;&#x643;"}