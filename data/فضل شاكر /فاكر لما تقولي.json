{"title":"فاكر لما تقولي","lyrics":"فاكر لما تقولى هسيبك يعنى انا هجرى وراك\n\nولا هموت فى هواك ولا انا هترجاك\n\nروح يا حبيبى مع الف سلامة روح والقلب معاك\n\nخد لياليك وياك انا مش هستناك\n\nانا مش فاضى اعيش ع الفاضى واضيع عمرى معاك\n\n\n\nابعد وابعد قلبك عنى روح متكلمنيش\n\nانت محستنيش لاء ومحبتنيش\n\nابعد واوعى تقرب منى يالا هنادى عليك\n\nامسح دمع عنيك انا مش ملك ايديك\n\nليه الحيرة نفضها سيرة وادى نهايتى معاك\n\nامشى كفاية سنين ويايا مرت كدا قدام عنيا\n\nبس انا عارف وربنا شايف والله يعوض عليا\n\n\n\nشكرا اوى ع الوقت الغالى انا ضيعت فى وقتك اسف\n\nانى عشقتك غلطة ان انا صدقتك\n\nبتهيالك ان بعادك عنى هيجرح\n\nلاء بالعكس انا هفرح والمكسور يتصلح\n\nمش هتساهل ولا تستاهل لحظة اعيشها معاك\n\n\n \n\n\n\n\nعوض بدوي\n\n\n\n\n\n\nوليد سعد","author":"عوض بدوي","composer":"وليد سعد","url":"https://fnanen.com/klmat/alaghany/f/fdhl-shakr/fakr-lma-t8oly.html?arabic=فاكر لما تقولي"}