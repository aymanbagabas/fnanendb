{"title":"سلة اوجاعي","lyrics":"وجع حب .. وجع خوف وجع شوق وجع ضيقـه\n\nعلى كيفك .. وهاك اختار .. هذي سلـة اوجاعـي\n\nغلا واسمع نزيف الجرح .. كلام الصمت ما طيقه\n\nأنا محتاج اسولف لك .. عن أول وآخر أوضاعـي\n\n\n\nوابد لا يجرحك صوتي .. حياة الطيـر تحلـيقه\n\nعليك الله تصير الكون .. والمسبـاق والداعـي\n\nانا اصدق طير في الدنيا .. عشق حتى مسابيقـه\n\nولكنـي بقيـت اذكـر .. معـاك ايـام مرباعـي ..\n\nتعال افتح كفوفك حلم .. امـوت بيـوم تحقيقـه\n\nتعال ارسم بحور العشق .. واكسر لو تبي اشراعي\n\n\n\nابي غيـم ٍ سـرق ربعـي .. وذللهـم بتشويقـه\n\nابي ذاتي ابي مولد .. يـوازي صرخـة الناعـي\n\nاحس بداخلـي عالـم .. حـرام اقتـل مخاليقـه\n\nحرام اسكت وانا صوتي .. نثرته وجـه لتباعـي ..\n\nتعال افتح كفوفك حلم .. امـوت بيـوم تحقيقـه\n\nتعال ارسم بحور العشق .. واكسر لو تبي اشراعي\n\n\n\nيـا أول قلـب يبكينـي .. وتبكينـي مواثيـقـه\n\nانا اطباعي مهي زينة .. ولكـن هـذي اطباعـي\n\nتغربني قوافي الموت .. واقـود العمـر تشريقـه\n\nاعيش بشبه غيبوبه .. ونا ادري إن الزمن واعي ..\n\nاكمل لك وجع خوف .. وجع شوق .. وجع ضيقـه\n\nعلى كيفـك ترتبنـي .. حلالـك كـل اوجاعـي\n\n \n\n\n\n\n\n\n\n\n\n\n\n\n\n \nاستمع إلى \"سلة اوجاعي\" على أنغامي","author":"سليمان المانع","composer":"علي عبدالستار","url":"https://fnanen.com/klmat/alaghany/3/3ly-3bdalstar/slt-aoja3y.html?arabic=سلة اوجاعي"}