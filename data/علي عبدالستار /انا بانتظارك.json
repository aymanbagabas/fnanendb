{"title":"انا بانتظارك","author":"بيرم التونسي","composer":"زكريا أحمد","lyrics":"انا بانتظارك خليت .. نارى فى ضلوعى وحطيت\nايدى على خدى وعديت .. بالثانيه غيابك ولا جيت\nياريت .. ياريت .. ياريت .. ياريت\nياريتنى ..ياريتني .. ياريتني عمرى ماحبيت\n\nعاوز اعرف لا تكون غضبان .. او شاغل قلبك انسان\nخليتنى من يأسى اقول .. الغيبه دى غيبه على طول\nعلى كده اصبحت وامسيت\nوشافونى وقالوا اتجنيت\nياريت .. ياريت .. ياريت .. ياريت\nياريتنى ..ياريتني .. ياريتني عمرى ماحبيت\n\nاتقلب على جمر النار .. واتشرد ويا الافكار\nالنسمه احسبها خطاك .. والهمسه احسبها لقاك\nعلى كده اصبحت وامسيت\nوشافونى وقالوا اتجنيت\nياريت .. ياريت .. ياريت .. ياريت\nياريتنى ..ياريتني .. ياريتني عمرى ماحبيت","url":"https://fnanen.com/klmat/alaghany/3/3ly-3bdalstar/ana-bantzhark.html?arabic=%D8%A7%D9%86%D8%A7%20%D8%A8%D8%A7%D9%86%D8%AA%D8%B8%D8%A7%D8%B1%D9%83"}