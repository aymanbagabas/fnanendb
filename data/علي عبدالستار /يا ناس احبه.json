{"title":"يا ناس احبه","author":"سعد الخريجي","composer":"صالح الشهري","lyrics":"يا ناس احبه واحب اسمع سواليفه\nصوته يشتت هموم عايش فيها\nيامر وينهي وانا دايم على كيفه\nأرجي ورود الهوى تنبت بأراضيها\n\nلاغاب عني يعيش الفكر مع طيفه\nوان صار عندي حياة الحب الاقيها\nمسكين قلب ٍ شكى غيبة مواليفه\nعزي لعله تعذر من يداويها\n\nظل ظليل ٍ عليّ وغصونه مريفه\nشمعة زماني عسى الله ما يطفيها\nأنسل من نظرته لأهل الهوى سيفه\nويطيح قلبي من غصون ٍ نبت فيها\n\nلامن ضحك لي خذت قلبي تواصيفه\nولامن زعل عفت انا الدنيا ومافيها\nلجل ان احبه واحب اسمع سواليفه\nصوته يشتت هموم عايش ٍ فيها","url":"https://fnanen.com/klmat/alaghany/3/3ly-3bdalstar/ya-nas-a7bh.html?arabic=%D9%8A%D8%A7%20%D9%86%D8%A7%D8%B3%20%D8%A7%D8%AD%D8%A8%D9%87"}