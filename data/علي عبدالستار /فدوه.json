{"title":"فدوه","lyrics":"فديت اسمك فديت روحك\nفديتك يا امل يربي بشرايني\n\nمتى يا مطول الغيبات\nمن ليل الدجى تييني\n\nوتغسل لي بضحك عينك حزن عيني\nترييتك وانا ثوبي شبر\n\nالعب مع الاطفال ارسم في الرمل\nنيمه حمامه زهره ما تنطال\n\nويمر هلال ويمر عشرين\nوانا غيمه فرح تمطر على الحلويين\n\nمتى يا مطول الغيبات من ليل الدجى تييني\nوتغسل لي بضحك عينك حزن عيني\n\nاحس ليمن ذكرتك يشتعل يوفي\nوروحي تتنفض في دماي\n\nاحس اني بليا ضحكتك عشبه بظما\nوانت الهوى ويا الضوى والماي\n\nواقول من يمنع البحار من عشق البحر\nما في امل يغدر اللي يحب يصبر\n\nويسوي اللي ما عمره استوى او صار\n\nمتى يا مطول الغيبات من ليل الدجى تييني\nوتغسل لي شقى سنيني\n\nوتخلي دمعتي افراح\nوفوق صدرك بعد كل هالتعب ارتاح","url":"https://fnanen.com/klmat/alaghany/3/3ly-3bdalstar/fdoh.html?arabic=%D9%81%D8%AF%D9%88%D9%87"}