{"title":"فتنة الحفل","lyrics":"فتنة الحفل زيدي مشيتك بختره ‏\n\nكل خطوة بروق وكل نفحه صهيل ‏\n\nباقي بين عقلي والجنون شعره\n\nاقطعيها ياشينه عاشقٍ .. مو هبيل ‏\nمن غدى الليل شعرك قلت انا بسهره ‏\n\nومن غدى الصبح وجهك قلت مالي مقيل ‏\n\nارجفي كنك الما.. فززته حجره ‏\n\nواثبتي كنك الفضه بعين البخيل ‏\n\nوانحني مثل غصن في طرفه ثمره ‏\n\nواوقفي مثل فزعات بدوي اصيل ‏\nفي عيونك سواد يستحيل اخره\n\nكامن ٍفي بياض ٍ .. اوله يستحيل ‏\n\nواحد تخزرين وما يجيك خبره ‏\n\nاشهد انه عزيز واشهد انه ذليل ‏\n\nارقصي بين حد الذنب والمغفره ‏\n\nارحلي في سكونك واسكني في الرحيل ‏\nآه ولا لمحتك مقبله مدبره ‏\n\nشفت مثلي نحيل زم حمل ثقيل ‏\n\nوسط ثوب ٍ خيوطه صمت في ثرثره ‏\n\nبه قليل ٍ كثير.. وبه كثير قليل ‏\n\nكل شيء بجسمك يفضحه يستره ‏\n\nفيه فتنه قصير وفيه حشمت طويل ‏","author":"فهد عافت","composer":"صالح الشهري","url":"https://fnanen.com/klmat/alaghany/3/3ly-3bdalstar/ftnt-al7fl.html?arabic=فتنة الحفل"}