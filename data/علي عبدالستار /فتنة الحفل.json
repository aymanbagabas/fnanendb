{"title":"فتنة الحفل","author":"فهد عافت","composer":"صالح الشهري","lyrics":"فتنة الحفل زيدي مشيتك بختره ‏\nكل خطوة بروق وكل نفحه صهيل ‏\nباقي بين عقلي والجنون شعره\nاقطعيها ياشينه عاشقٍ .. مو هبيل ‏\nمن غدى الليل شعرك قلت انا بسهره ‏\nومن غدى الصبح وجهك قلت مالي مقيل ‏\nارجفي كنك الما.. فززته حجره ‏\nواثبتي كنك الفضه بعين البخيل ‏\nوانحني مثل غصن في طرفه ثمره ‏\nواوقفي مثل فزعات بدوي اصيل ‏\nفي عيونك سواد يستحيل اخره\nكامن ٍفي بياض ٍ .. اوله يستحيل ‏\nواحد تخزرين وما يجيك خبره ‏\nاشهد انه عزيز واشهد انه ذليل ‏\nارقصي بين حد الذنب والمغفره ‏\nارحلي في سكونك واسكني في الرحيل ‏\nآه ولا لمحتك مقبله مدبره ‏\nشفت مثلي نحيل زم حمل ثقيل ‏\nوسط ثوب ٍ خيوطه صمت في ثرثره ‏\nبه قليل ٍ كثير.. وبه كثير قليل ‏\nكل شيء بجسمك يفضحه يستره ‏\nفيه فتنه قصير وفيه حشمت طويل ‏","url":"https://fnanen.com/klmat/alaghany/3/3ly-3bdalstar/ftnt-al7fl.html?arabic=&#x641;&#x62A;&#x646;&#x629; &#x627;&#x644;&#x62D;&#x641;&#x644;"}