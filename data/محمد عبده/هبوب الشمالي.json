{"title":"هبوب الشمالي","author":"سليمان بن شريم","lyrics":"هبي بريحه ياهبوب الشمالي\nكود الجنوب ومطلع الشمس تنصاه\nياما وياما فرقتنا الليالي\nتجع مقيم وفرق البعد لاماه\nخان الزمان بعشرته والليالي\nوعزي لمن يصفق شماله بيمناه\nسبحان ربٍ كمله بالجمالي\nمن مفرق الهامه إلى حد ماطاه\nانه منول وامس واليوم غالي\nوتالى زمانه بالغلا مثل مبداه\nلا ابطيت ماشفته وهو ماعنالي\nعفت المكان اللي يغيظه ويجفاه\nشوفه دواي وقل شوفه زوالي\nحكيم طب جامع داه .. ودواه\nمابه من العذروب عنق الغزالي\nإلا الزمان اللي حداني وعداه\nعضيت بسرة اصبعي من هبالي\nوونيت ونة من نقل داه برداه","url":"https://fnanen.com/klmat/alaghany/m/m7md-3bdh/hbob-alshmaly.html?arabic=%D9%87%D8%A8%D9%88%D8%A8%20%D8%A7%D9%84%D8%B4%D9%85%D8%A7%D9%84%D9%8A"}