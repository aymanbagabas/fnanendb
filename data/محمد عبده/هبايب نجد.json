{"title":"هبايب نجد","author":"خالد الفيصل","lyrics":"خوذي هبايب نجد مني سلامي\nشوق المحبه لاريش العين وديه\n\nو احكي له اللي صابني من غرامي\nو قولي ترفق في حبيبك و داريه\n\nعساه يسمع قصتي و اهتمامي\nو يرد ماضي أسعدتنا لياليه\n\nو اللي يعيش بواقعي ما يلامي\nمعذور من يشكي الجفا من محبيه\n\nزرع المحبه عندك اليوم ضامي\nيا صاحبي و الهيف بانت مواريه\n\nو الى على الذكرى تزايد هيامي\nيا حرّ بحرٍ هايجٍ و انت راعيه\n\nبينت لك قصدي و غاية مرامي\nو انت و ضميرك سوي ما كنت ناويه","url":"https://fnanen.com/klmat/alaghany/m/m7md-3bdh/hbayb-njd.html?arabic=%D9%87%D8%A8%D8%A7%D9%8A%D8%A8%20%D9%86%D8%AC%D8%AF"}