{"title":"مملوحة الفال (وطني)","lyrics":"مملوحةَ الفال بنت رجال و اشرافي\nمعشوقةَ الطيب و أصل الطيب خادمها\nبين البلادين يزهى سِترها الضافي\nكريمةَ المدّ ما تحصى مكارمها\n\nالسحاب اللي عشق وجه الشمال\nبالزباره حطّت المزنَ الرِحال\nللوفى للصدق في وعد الرجال\nشامخٍ بالعز يا ذاك الثرى\n\nو انتحى وجه السحايب للغروب\nللعطا لدْخان عشاق و قلوب\nللجبال السمر هبّي يا الهبوب\nللكرم للجود يا برقٍ سرى\n\nو للجنوب اللي خذا وعد السحاب\nو للعِديد اللي لبس بيض الثياب\nنخوةٍ تزهى على ذاك التراب\nصانها الأجداد في عهدٍ جرى\n\nو للشروق اللي خذا منّا وعد\nدوحة الأمجاد و القايد حمد\nللوطن لك يا قطر منّا عهد\nللإمام إنسير ما نرجع ورى","url":"https://fnanen.com/klmat/alaghany/m/m7md-3bdh/mmlo7t-alfal--o6ny-.html?arabic=%D9%85%D9%85%D9%84%D9%88%D8%AD%D8%A9%20%D8%A7%D9%84%D9%81%D8%A7%D9%84%20(%D9%88%D8%B7%D9%86%D9%8A)"}