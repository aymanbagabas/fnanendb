{"title":"سبحان الخلاق الباري","author":"فالح","composer":"محمد عبده","lyrics":"سبحان الخلاق الباري ... في قلبي بياع وشاري\nماني عارف ولاني داري ... وين اللي وثيقٍ سده\n\nاعطيه الغايه واشكي له ... سهران البارح والليله\nقصه عريضه طويله ... الله لا يطول هالشده\n\nمجروح وعيني مفتونه ... والغالي حالوا من دونه\nياكود الحل وياهونه ... الجيّه من عقب الصده\n\nبالله ياللي توصل داره ... بشرني واعطيك بشاره\nمبطي عن خلي واخباره ... اقفى بالقلب ولا رده\n\nعليل وكبدي مجروح ... من قل الجيّه والروحه\nبيبان العبره مفتوحه ... دمع العاشق يجرح خده\n\nيا لايمني ولا تدري ... لو تدري ما ترقد بدري\nهم وغم وضيقة صدري ... كلٍ ياقف على حده\n\nافزع لي ولّا جنبني ... الحب القاتل صايبني\nاحدٍ يهدم واحدٍ يبني ... كلٍ يلبس ثوبه قده\n\nياشين فراق الولايف ... ماعلى الدنيا حسايف\nوان ماجا زينا الوصايف ... عيني عن غيره مستده","url":"https://fnanen.com/klmat/alaghany/m/m7md-3bdh/sb7an-al5la8-albary.html?arabic=%D8%B3%D8%A8%D8%AD%D8%A7%D9%86%20%D8%A7%D9%84%D8%AE%D9%84%D8%A7%D9%82%20%D8%A7%D9%84%D8%A8%D8%A7%D8%B1%D9%8A"}