{"title":"طال السفر","author":"خالد الفيصل","composer":"محمد عبده","date":"1988","lyrics":"طال السفر والمنتظر مل صبره\nوالشوق يامحبوب في ناظري شاب\nرد النظر خليت بالكف جمره\nلهيبها في داخل القلب شباب\nعز الخبر والمهتوي ضاق صدره\nيامن يرد العلم عن هاك الاحباب\nطيفه عبر ماارسل مع الطيف عذره\nهو خاطره من لوعتي مابعد طاب\nهو ما ذكر ان الجفا فيه كسره\nللخافق الي من هوى صاحبه ذاب\nياما سهر طرفي على حبس عبره\nأردها والوجد للدمع جذاب\nدمعي انحدر جاله على المنع جسره\nعظيم وجدي للدمع شرع الباب\nيوم وشهر عزاه والعمر مره\nوالناس واجد لكن الولف غلاب","url":"https://fnanen.com/klmat/alaghany/m/m7md-3bdh/6al-alsfr.html?arabic=%D8%B7%D8%A7%D9%84%20%D8%A7%D9%84%D8%B3%D9%81%D8%B1"}