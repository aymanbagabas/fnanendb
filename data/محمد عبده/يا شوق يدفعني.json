{"title":"يا شوق يدفعني","lyrics":"يا شوق يدفعني على شوفك أشواق\nوالقلب عندك يتلع الجيد ماسوق\n\nأنا لشوفك طول الايام مشتاق\nعليك لي واجب وعندي لك حقوق\n\nواجبك تفرج ضيقة الصدر لى ضاق\nوانا عليّ أرفعك بين الملا فوق\n\nقلبي عليكم بين الاضلاع خفّاق\nحلو الكرا من فقدكم حارب الموق\n\nفي ناظري غيرك من البيض ما لاق\nما شاقني غيرك من الناس مخلوق\n\nللحب بعيون المحبين مصداق\nالنظره أبلغ فيه عن كل منطوق\n\nحرام مامثلك مشى وسط الاسواق\nبين العذارى كامل الزين والذوق\n\nبيني وبينك ياهوى البال ميثاق\nعهد الغلا مابين عاشق ومعشوق","url":"https://fnanen.com/klmat/alaghany/m/m7md-3bdh/ya-sho8-ydf3ny.html?arabic=%D9%8A%D8%A7%20%D8%B4%D9%88%D9%82%20%D9%8A%D8%AF%D9%81%D8%B9%D9%86%D9%8A"}