{"title":"لا يطول غيابك","lyricist":"خالد الفيصل","composer":"محمد عبده","date":"1999","lyrics":"لا يطوِّل غيابك ثم آخذ عليهلو تخلَّيت عنَّي عنك قلبي تخلَّى\n\nالعذر والتعلِّل  والحكي ما نبيه\nمن تحرَّك فؤاده بالهوى ما تغلَّى\n\nطبعي الصبر لكن وش عليه أرتجيه\nمن طويل الصَّبر يعقوب وأيوب ملَّى\n\nدامني حي عطني وش بقى نحتريه\nما أبي دموعك الَّلي عقب موتي تهلَّى\n\nما بقى بالعُمُر مقدار ما راح فيه\nكلِّ ما زلِّ يومٍ يوم بالعُمر ولَّى\n\nما يعرف الجمر مثل الذي يكتويه\nأحد يدفى بناره واحد فيه يتصلَّى\n\nيا من القلب حطَّيته براحة ايديه\nما رِضى له مكانٍ غير كفَّك محلاَ\n\nكم تعذَّر وعيَّا عن هوى مهتويه\nلين طاح بيمينك بالغرام وتجلَّى","url":"https://fnanen.com/klmat/alaghany/m/m7md-3bdh/la-y6ol-ghyabk.html?arabic=%D9%84%D8%A7%20%D9%8A%D8%B7%D9%88%D9%84%20%D8%BA%D9%8A%D8%A7%D8%A8%D9%83"}