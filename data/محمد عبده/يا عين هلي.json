{"title":"يا عين هلي","author":"عبدالله الفيصل","lyrics":"يا عين هلي واستهلي وهاتي\nهاتي غزير الدمع لا تذخرينه\n\nخليني انعي في حياتي حياتي\nدفنتها مع غاليٍ دافينينه\nقلبٍ من اللي شاف يا عين ماتي\nقلبٍ تعرفينه ولا تجهلينه\n\nكم ليلهٍ حرم عليك المباتي\nيسهرك ويساهرك وتساهرينه\nوقتٍ مضلى ليته يرايع وياتي\nان قيل شينٍ قلت يا زين شينه\n\nيوم ان لي شفٍ بدلع البناتي\nهذاك مدنينه وذا مبعدينه\nواليوم ذي طالت وذي قاصراتي\nما شفت زولاٍ  يسّتخصه ضنينه\n\nلا قلت ذا مزيون هذا مناتي\nوالي البريه كلهم عارفينه\nاستبشري بالنوم بالمقبلاتي\nوشلون ابسهر عقب ما صار طينه","url":"https://fnanen.com/klmat/alaghany/m/m7md-3bdh/ya-3yn-hly.html?arabic=%D9%8A%D8%A7%20%D8%B9%D9%8A%D9%86%20%D9%87%D9%84%D9%8A"}