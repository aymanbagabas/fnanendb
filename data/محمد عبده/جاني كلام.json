{"title":"جاني كلام","lyricist":"منصور الشادي","composer":"علي بن محمد","date":"2011","lyrics":"جاني كلام إني معك كنت كذاب .. واني محملك الشقى والأسية\nواني ابيع الود وابيع الأحباب .. وش باقي ما قلته حبيبي عليّه\n\nظالم واخاف عليك من يوم وحساب .. ياخي حرام اللي تسويه فيّه\nارفع إيديني طالبٍ رب الأرباب .. واتذكر العشرة وانزل إيديّه\nشمت فينا اغراب وابعاد واقراب .. خليت ذا يحكي وهاذي وذيّه\nاهديلك البسمة وتهديني انياب .. ليش الوفا في شرع مثلك خطيّه\n\nالله بلاك بناس تفرش لك اهداب .. والله بلاني بناس ماهي وفيّه\nياليت عندي شوي من غدر الأصحاب .. ياليت عندك من وفايا شويّه","url":"https://fnanen.com/klmat/alaghany/m/m7md-3bdh/jany-klam.html?arabic=%D8%AC%D8%A7%D9%86%D9%8A%20%D9%83%D9%84%D8%A7%D9%85"}