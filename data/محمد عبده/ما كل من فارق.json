{"title":"ما كل من فارق","lyricist":"بدر بن عبدالمحسن","composer":"محمد عبده","lyrics":"يا سيدي ما لي على الحب سلطان\nانت الذي تامره بأمرك وتنهاه\n\nكلٍ له اصحابٍ .. وربع ٍ .. وخلان\nناسٍ تبي نعده وناسٍ تمناه\n\nإلا أنت كل الخلق في حبك انسان\nقلبه معك دايم صباحه وممساه\n\nياللي وسع صدرك لنا دار وأوطان\nوياللي الصخى والجود فعلك تعداه\n\nما قولها مدح ٍ ترى اللطف له شان\nوالعطف مثل الجود تحمد سجاياه\n\nأنت البخيل ابمنتك وقت الاحسان\nوانت الذي لطفه يباري عطاياه\n\nما كل من فارق غدى مثل سلطان\nكلٍ يبي شوفه .. وكلٍ ترجاه\n\nلو المرض جيشٍ نطحناه بسنان\nولو الكدر بحرٍ شربناه لرضاه\n\nأنا أحمد اللي مبدّل الجهل بإيمان\nاللي حمى عمي وصانه وشافاه","url":"https://fnanen.com/klmat/alaghany/m/m7md-3bdh/ma-kl-mn-far8.html?arabic=%D9%85%D8%A7%20%D9%83%D9%84%20%D9%85%D9%86%20%D9%81%D8%A7%D8%B1%D9%82"}