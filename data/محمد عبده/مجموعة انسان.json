{"title":"مجموعة انسان","author":"خالد الفيصل","composer":"محمد عبده","date":"2000","lyrics":"قالت من انت .. وقلت مجموعة انسان\nمن كل ضد وضد تلقين فيني\nفيني نهار وليل .. وافراح واحزان\nاضحك ودمعي حايرٍ وسط عيني ..\n\nفيني بداية وقت .. ونهاية ازمان\nاشتاق باكر واعطي امسي حنيني\nواسقي قلوب الناس عشقٍ وضميان\nواهدي حيارى الدرب .. واحتار ويني ..\nواحاوم طيور السما حوم نشوان\nواسيل الوديان دمعٍ حزيني ..\n\nفي عيني اليمنى من الورد بستان\nوفي عيني اليسرى عجاج السنيني\nتهزمني النجلا .. وانا ند فرسان\nواخفي طعوني والمحبه تبيني ..\nان ما عرفتيني فلانيب زعلان\nحتى انا تراني احترت فيني ..","url":"https://fnanen.com/klmat/alaghany/m/m7md-3bdh/mjmo3t-ansan.html?arabic=%D9%85%D8%AC%D9%85%D9%88%D8%B9%D8%A9%20%D8%A7%D9%86%D8%B3%D8%A7%D9%86"}