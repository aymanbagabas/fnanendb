{"title":"زدني غضب","author":"بدر بن عبدالمحسن","composer":"محمد عبده","date":"2009","lyrics":"يا سيدي زدني غضب منك وعتاب\nترا الحظيظ اللي يهمك عتابه\n\nرفعت قدري بين ربعي والأجناب\nلبستني ثوب الفخر والمهابة\n\nإذا التفت سلطان لي كل الأرقاب\nهي تلتفت والقلب يشبه صوابه\n\nمالي عذر قصرت يا تاج الأحباب\nمن لا سعى لرضاك وش ينبغى به\n\nتقول غبت وغيبتك مالها أسباب\nالغايب اللي سيدي ما درا به\n\nأنت السماء ما ينقصك كوكب ٍ غاب\nمثلي ونور الشمس يطلب جنابه","url":"https://fnanen.com/klmat/alaghany/m/m7md-3bdh/zdny-ghdhb.html?arabic=%D8%B2%D8%AF%D9%86%D9%8A%20%D8%BA%D8%B6%D8%A8"}