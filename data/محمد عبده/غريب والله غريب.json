{"title":"غريب والله غريب","author":"فالح","date":"1971","lyrics":"غريب والله غريب .. كلمة تجي من صحيب\nياناس شي ٍ عجيب .. ضاع الوفاء والجميل\n\nصبرت صبر الجمل .. ياناس كيف العمل\nخاب الرجا والامل .. صار الوفاء مستحيل\nازعلتني يا حبيب .. من دون حق مْصيب\nوالله علينا رقيب .. حسبي ونعم الوكيل\n\nان جيت قلنا هلا .. وان رحت كلٍ سلا\nبالناس زين وحلا .. تلقى وانا القى بديل\nالقى وليف وصديق .. في كل حزَه رفيق\nصدري معه ما يضيق .. هرجه يداوي العليل\n\nالقى عشيرٍ وفيّ .. عن كل مغرم خفيّ\nفيه اقتنع واكتفيّ .. قليل وجنسه قليل\nالقى محبٍ صدوق .. يفهم جميع الحقوق\nفي عشرته ما يموق .. قلبه لقلبي يميل\n\nوإلى تعدى الحدود .. جزى الصدود الصدود\nكأن ماله وجود .. ماله عليّه دليل\nواصبحت وعذري وسيع .. في الحب بشري وابيع\nواللي لقلبي ربيع .. خلي وانا له خليل","url":"https://fnanen.com/klmat/alaghany/m/m7md-3bdh/ghryb-oallh-ghryb.html?arabic=%D8%BA%D8%B1%D9%8A%D8%A8%20%D9%88%D8%A7%D9%84%D9%84%D9%87%20%D8%BA%D8%B1%D9%8A%D8%A8"}