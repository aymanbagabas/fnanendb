{"title":"لا تمحنون القلب","lyricist":"عبدالله بن حمود بن سبيل","lyrics":"لا تمحنون القلب يا عاذلينه\nالأمر لله والحكي ما يثيبِ\n\nالعام كنّه يوم أنا مستهينه\nلا ودي أبدي للعرب ويش غيبي\n\nاليوم يوم إنه تبيّح كنينه\nأنا العليل وعلّتي هي حبيبي\n\nقالوا عليلٍ هات طبيب المدينه\nقلت الشفى بشفى حبيبٍ قريبِ\n\nلعقة عسل ما بين زراره وجبينه\nوحرف الكتاب اللي تلاه الخطيبِ\n\nإن خاف ربه صار قلبي بحينه\nعن ذبحتي بسبّته وش يبي بي\n\nأنا له ألجا من حد والدينه\nواطوع من العبد المليك الأديبِ\n\nعرقى على كبدي وسيمه مزينه\nواركى على قلبي ثلاث المغيبِ\n\nكان الجروح قصاص واشيب عينه\nكويت قلبه كيّةٍ ما تطيبي","url":"https://fnanen.com/klmat/alaghany/m/m7md-3bdh/la-tm7non-al8lb.html?arabic=%D9%84%D8%A7%20%D8%AA%D9%85%D8%AD%D9%86%D9%88%D9%86%20%D8%A7%D9%84%D9%82%D9%84%D8%A8"}