{"title":"يا صاحبي طالت علي المسافه","author":"بدر بن عبدالمحسن","lyrics":"يا صاحبي طالت عليّ المسافه\nكل ما نشدتك قلت لي الدرب قدام\n\nوعدك مثل باكر احبه واخافه\nوما ينقضي باكر على مر الايام\n\nكان التعب يثمر فلا به كلافه\nالله لو نقطف ثمر بعض الاحلام\n\nما اقول ضاع العمر عندك حسافه\nإنت الثواني عشتها وانت الاعوام\n\nودي ربيع الغصن يسبق جفافه\nيا مسقي العطشان من كاس الاوهام\n\nكانك تعاف الصد حنا نعافه\nولا سهرت عيوني تبي عينك تنام\n\nمن لا خبر منك جميلٍ خلافه\nما يملكه وعد ترى السعد قدام","url":"https://fnanen.com/klmat/alaghany/m/m7md-3bdh/ya-9a7by-6alt-3ly-almsafh.html?arabic=%D9%8A%D8%A7%20%D8%B5%D8%A7%D8%AD%D8%A8%D9%8A%20%D8%B7%D8%A7%D9%84%D8%AA%20%D8%B9%D9%84%D9%8A%20%D8%A7%D9%84%D9%85%D8%B3%D8%A7%D9%81%D9%87"}