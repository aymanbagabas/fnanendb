{"title":"محرين بالخير","author":"خالد الفيصل","composer":"محمد عبده","lyrics":"محـريٍ بالخيـر يامـزنٍ نـشـاياحلو عقب الوسم رجع السَّحاب\nهل رذراذك على روض الحشـا\nربِّع بقلـبٍ دوامٍ لـك شبـاب\n\nكل زهرٍ فاح عطـره واغتشـى\nبالرَّياض وبالنَّفـود وبالهضـاب\nمانسيتك ياهـوى بالـي حشـا\nحبَّك بروحـي وبالخفـاق ذاب\n\nعادنـي شـوقٍ قديـمٍ وانتشـى\nفي هواكم مولـعٍ ماقـط غـاب\nلـو غشانـي بالمـودَّه ماغشـى\nأشتهي فيك الهوى لو هو عـذاب\n\nفيك من طبع الظَّبي ليمن مشـى\nلين عاود وألتفت ثـم استـراب\nياحلـو فـزَّة جفالـك يارشـا\nيوم تسبح بالصَّحاري في سـراب\n\nالهـوى معطيـك منـي ماتشـا\nفـي حياتـي ياحياتـي لاتهـاب\nمايفوز الحاسد الَّلي بـك وشـى\nفيك حسَّاد الهوى ياكـل تـراب","url":"https://fnanen.com/klmat/alaghany/m/m7md-3bdh/m7ryn-bal5yr.html?arabic=%D9%85%D8%AD%D8%B1%D9%8A%D9%86%20%D8%A8%D8%A7%D9%84%D8%AE%D9%8A%D8%B1"}