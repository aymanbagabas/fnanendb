{"title":"بنت الخيال","author":"ناصر بن حمد ال خليفة","date":"2011","lyrics":"قالوا إنك تحب وقلت ليه السؤال ؟\nكل شخص ٍ يحب وكل شخص ٍ يميل\nوالهوى ديرة ٍ ما بين صد ووصال\nدوم فيها نزول ودوم فيها رحيل\n\n_____\n\nيا عرب والقلوب أشوفها بألف حال\nبين قلب جريح وبين قلب ٍ قتيل\nوالا أنا لو احب أحب بنت الخيال\nنادره ما لها بالناس شكل ومثيل ..\nفاتنة ناعمه فيها هدوء ودلال\nحاوية كل زين وكل طبع ٍ أصيل\nمن يعرف الجمال يقول هيّ الجمال\nوصفها في قصيدي يشبه المستحيل ..\n\nكن في وجهها صبح ٍ ضحك لي وقال\nيا صباح المحبة من خليل لخليل\nوكن في عينها رمش ٍ ينادي تعال\nواعذابي من الرمش الكسول الكحيل ..\nوشعرها ليل ٍ أسود فيه صمت وجدال\nوإن تحرك يضيع الصبح بأطراف ليل\nوإن تناثر شعرها من يمين وشمال\nليتني يا بياض الصدر تحت الجديل ..\nمن يعرف الجمال يقول هيّ الجمال\nوصفها في قصيدي يشبه المستحيل ..\n\nإن مشت كنها غصن ٍ مع الريح مال\nهزّه الشوق من فوق خصر ٍ نحيل\nكن فيها رسوخ ٍ علّمته الجبال\nوكن فيها شموخ ٍ علّمته النخيل ..\nالله اللي عطاها من جمال الخصال\nبنت قلب ٍ رشيد وبنت عقل ٍ ثقيل\nكامله والله اللي يستحق الكمال\nصورة ٍ كل ما فيها فريد وجميل ..\nيعجز الشعر عنها حتى لو في الخيال\nكنه يقول يا ناصر ترى مستحيل ..","url":"https://fnanen.com/klmat/alaghany/m/m7md-3bdh/bnt-al5yal.html?arabic=%D8%A8%D9%86%D8%AA%20%D8%A7%D9%84%D8%AE%D9%8A%D8%A7%D9%84"}