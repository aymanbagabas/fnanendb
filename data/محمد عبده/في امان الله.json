{"title":"في امان الله","lyricist":"بدر بن عبدالمحسن","composer":"محمد عبده","date":"1974","lyrics":"وليله كانت الفرقى\nوقالت لي .. فـ أمان الله\nوليله ذكرها يبقى\nعلى جرحي .. ولا أنساه\nوجت تاخذ رسايلها ..\nوخصله مِن جدايلها\nوتدَّيني جواباتي ..\nبقايا عمر بسماتي ..\nوقالت لي .. فـ أمان الله\nفي ليله كنها الَّليله ..\nعرفتك بسمتي وفجري\nوليله زي ذي الَّليله ..\nوهبتك في الأمل عمري\nوياليت البسمه ماكانت ..\nولا الإحساس\nوياليت الدَّنيا خانتني ..\nوكل النَّاس\nولاخنتي هواي إنتِ\nولاقلتي .. فـ أمان الله\nلاتردين الرسايل ..\nويش أسوي بالورق\nوكل معنى لِلمحبَّه ..\nذاب فيها وأحترق\nلو تركتيني في ليله ..\nبسمتِك عِند الرَّحيل\nدمعة العين الكحيله ..\nعذرها الواهي دليل\nوليله كانت الفرقى\nوقالت لي فـ أمان الله","url":"https://fnanen.com/klmat/alaghany/m/m7md-3bdh/fy-aman-allh.html?arabic=%D9%81%D9%8A%20%D8%A7%D9%85%D8%A7%D9%86%20%D8%A7%D9%84%D9%84%D9%87"}