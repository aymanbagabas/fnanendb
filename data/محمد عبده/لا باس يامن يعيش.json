{"title":"لا باس يامن يعيش","lyrics":"لا باس يا من يعيش بخافقٍ دامي\nعش بالامل و اترك الدنيا لباريها\nيا صاحبي لو يطيب الوقت ما دامِ\nو لا فيه نفسٍ تبي تلحق أمانيها\nترمي على ما تبي و الخالق الرامي\nتفنى الأيادي و لا تفنى مبانيها\nما احدٍ تحقق له الأيام ما رامِ\nو احلى لياليك ما ينعشك طاريها\nالحب مبداه عند أهل الهوى سامي\nتموت روح الفتى و الوصل يحييها\nلا تعطي الروح لاول سايمٍ سامِ\nإلا ان يحس بمكان الروح شاريها\nما شفت مثل الشباب القطفه النامي\nيذوقها قبل باذرها و مسقيها\nلو نامت العين قلب الصب ما نامِ\nله حاجةٍ ما انقضت بالحول يرجيها","url":"https://fnanen.com/klmat/alaghany/m/m7md-3bdh/la-bas-yamn-y3ysh.html?arabic=%D9%84%D8%A7%20%D8%A8%D8%A7%D8%B3%20%D9%8A%D8%A7%D9%85%D9%86%20%D9%8A%D8%B9%D9%8A%D8%B4"}