{"title":"سألت الحب","author":"فيصل بن خالد بن سلطان","lyrics":"سألت الحب عن تاريخ عيده\nو جاوبني و عندي ألف شاهد\nيقول افرح لقيت اللي تريده\nأنا مولود في عشرين واحد\nعسى يوم الهنى ربي يعيده\nو انا و إياه نحيا و نتعايد\nمعك يا بسمة العمر الوحيده\nحبيبي بس و اغيظ الحواسد\nتعال نعيش في لحظتنا الفريده\nيزين الوقت و تهون الشدايد\nترى الدنيا رجاويها زهيده\nو لا تسوى زعلها و النكايد\nاحبك حب وصفي ما يجيده\nشعوري جمر و أثر الحكي بارد\nشعوري طفل لو خذته من ايده\nملى دنياك إحساس و نشايد\nلك بقلبي عصافير و قصيده\nأغنيها و لا كل القصايد\nلك بروحي تناهيد و نشيده\nنرددها إلى من غبت واجد\nسألت الشوق و القلب و بريده\nسألت الورد و الما و القلايد\nسألت وقام كلٍ يرفع ايده\nأنا مولود في عشرين واحد","url":"https://fnanen.com/klmat/alaghany/m/m7md-3bdh/salt-al7b.html?arabic=%D8%B3%D8%A3%D9%84%D8%AA%20%D8%A7%D9%84%D8%AD%D8%A8"}