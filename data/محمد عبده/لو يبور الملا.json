{"title":"لو يبور الملا","author":"خالد الفيصل","composer":"محمد عبده","lyrics":"لو يبور الملا ما احسب حبيبي يبور\nواحسب اني اموت ولا يموت الوفى\nواحسب انه على هاك المودة غيور\nما احسب ان الشعاع اللي بقلبه طفى\n\nكيف يا نور عيني وانت للعين نور\nيختفي نور وصلك في ظلام الجفى\nأثر قلبك على فرقى الولايف جسور\nواثر طرفك إلى سهرت عيوني غفى\n\nوين هاك الونين اللي يشق الصدور\nوين هاك الدموع اللي تشق الصفا\nكل حيٍ إلى دارت لياله يدور\nوكل قلبٍ إلى عفت عروقه عفى\n\nويل قلبٍ توالت فوق قلبه كسور\nكن جرح الهوى يا صاحبي ما كفى\nألتمس لك عذر لو كان ما انت معذور\nوان جحدت المودة بان لك ما خفى","url":"https://fnanen.com/klmat/alaghany/m/m7md-3bdh/lo-ybor-almla.html?arabic=%D9%84%D9%88%20%D9%8A%D8%A8%D9%88%D8%B1%20%D8%A7%D9%84%D9%85%D9%84%D8%A7"}