{"title":"شفتك وزاد بي الولع","author":"فالح","composer":"محمد عبده","lyrics":"شفتك وزاد بي الولع والشوق\nوانا قدام اشوفك براحه\n\nيومٍ تفرحني ويوم اعوق\nالله يرد القلب لافراحه\nفلَّيت من قلبي ثمان عروق\nانا الشقي والناس مرتاحه\n\nالحب له باقصى الحشا صندوق\nوالقلب مغلاقه ومفتاحه\nفكرت في العشاق والمعشوق\nناسٍ صحيح وناس مزاحه\n\nوالله لو توقف بوسط السوق\nاربع دقايق وانت بالراحه\nان كان ما يبقى ولا مخلوق\nيسري ولا يدري بمصباحه\n\nتذبح بنحر وعاتقٍ منتوق\nوعيون للعشاق ذباحه\nواللي قطع قلبي من المعلوق\nودموع عيني منه سفاحه\n\nكلٍ بطاروق الهوى له ذوق\nيدري بمسراحه ومرواحه\nقالوا لي انسى والشقا ملحوق\nلكن دموع العين فضاحه","url":"https://fnanen.com/klmat/alaghany/m/m7md-3bdh/shftk-ozad-by-alol3.html?arabic=%D8%B4%D9%81%D8%AA%D9%83%20%D9%88%D8%B2%D8%A7%D8%AF%20%D8%A8%D9%8A%20%D8%A7%D9%84%D9%88%D9%84%D8%B9"}