{"title":"سكبت دموع عيني","lyricist":"مطلق بن مخلد الذيابي","composer":"سمير الوادي","lyrics":"سكبت دموع عيني من عذابي\nعلى خلٍ نساني ما درى بي\nسهرت الليل أشكي طول بعده\nو أعزي الروح من همٍ لجى بي\n\nألا يا ليت من يبلغ عشيري\nو يشرح له و يصدق بالخطابي\nيقول له حالة اللي صان وده\nبراه الهم من طول الغيابي\n\nترفق يا وليف الروح و اعطف\nو روف بحالتي و ارحم شبابي\nو لا تنساني يا محبوب قلبي\nتداركني عسى يبرى صوابي\n\nرميت القلب بسهوم المنايا\nبرمش عيونك اللي ما تهابي\nألا يازين يومٍ به لقانا\nترى به جنتي و فرقى عذابي","url":"https://fnanen.com/klmat/alaghany/m/m7md-3bdh/skbt-dmo3-3yny.html?arabic=%D8%B3%D9%83%D8%A8%D8%AA%20%D8%AF%D9%85%D9%88%D8%B9%20%D8%B9%D9%8A%D9%86%D9%8A"}