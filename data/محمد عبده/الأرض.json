{"title":"الأرض","author":"بدر بن عبدالمحسن","composer":"عبدالرب ادريس","lyrics":"انا من هالأرض .. أمي الصحراء .. احضنتني رمالها\nوارتويت بطهرها .. أطعمتني تمرها .. وفرشت لي ظلالها\nانا من هالأرض اللي مال عيالها .. غيرها أرض\n\nعاشقٍ هالرمل .. من خلقني الله .. لين أموت\nعاشقٍ جرد الروابي .. والفيافي والخبوت\nعاشقٍ طين البيوت .. وفتلة خيوط الوبر\nعاشقٍ مافي البشوت .. من عطا وطيب وفخر\n\nحبيبتي .. ما أجملك ..\nالعشق لك .. والمجد لك ..\nيكفي القصايد فخر .. لو توصلك ..\nامد لك .. زهرة خزامى .. وامد لك غيمة تهامى\nوفنجال .. من كف النشامى\nيا مجدّله شعرك نفود .. وعالي جبينك هالنجود\nوقلبك هضابٍ بينها .. أطهر مكانٍ في الوجود\n\nقالوا : البيت الحرام .. قلت : ارضي\nقالوا : الشرع الامام .. قلت : ارضي\nقالوا : الحب السلام .. قلت : ارضي\nقالوا : في مدحك نزود .. قلت : يفداها الحسود\nما على هالارض .. ارض مثل أرضي","url":"https://fnanen.com/klmat/alaghany/m/m7md-3bdh/alardh.html?arabic=%D8%A7%D9%84%D8%A3%D8%B1%D8%B6"}