{"title":"يا زمان العجايب","lyricist":"خالد الفيصل","composer":"محمد عبده","lyrics":"يا زمان العجايب وش بقى ما ظهـر\nكلِّ ما قلت هانت جد علمٍ جديـد\nإن حكينا ندمنا وإن سكتنا قهـر\nبين قلبٍ عطيب وبين خلٍّ عنيـد\n\nلو تفيد المدامع كان أسيِّـل نهـر\nمير كثر التوجِّع والدَّمـع ما يفيـد\nطاولتني همومي مع طويل السَّهـر\nما تحمَّل ظلوعي لو ظلوعي حديـد\n\nأصبر ايَّام وأشهر وآتصبَّـر دهـر\nوإن حصل لي مناتي جيت لوني بعيد\nأرجي الله وأراقب كل طالع شهر\nيجلي الهم عنَّي أو عسـى ما يزيـد\n\nيا غزالٍ فضوح الزَّين عنه أشتهـر\nفي عيوني ملاك ووسط قلبي وحيد\nلو جحدت المحبَّه سقم حالي جهـر\nمير ما كل قلبٍ ياصل الَّلي يريـد","url":"https://fnanen.com/klmat/alaghany/m/m7md-3bdh/ya-zman-al3jayb.html?arabic=%D9%8A%D8%A7%20%D8%B2%D9%85%D8%A7%D9%86%20%D8%A7%D9%84%D8%B9%D8%AC%D8%A7%D9%8A%D8%A8"}