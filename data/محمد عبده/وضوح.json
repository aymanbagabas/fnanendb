{"title":"وضوح","author":"ساري","composer":"احمد الهرمي","date":"2016","lyrics":"وش عاد تبغى من كذا أكثر وضوح\nجيتك أسف أوضح من الشمس عذري\nجيتك ألم جيتك ندم جيتك جروح\nجيتك وقلبي مالقيته بصدري\nتدري احبك يا صدى صمتي والبوح\nوش فيك ما كنك عن الحال تدري\nصعبت عليك ترد وتقول مسموح\nهانت عليك تبعثر اوراق عمري\nوش عاد تبغى من كذا أكثر وضوح\n...\nيا رجعة انفاسي ويا طلعة الروح\nعمري سرى والوقت ماهوب بدري\nحتى لو أني منك ضايق ومجروح\nعليك يا خوفي ويا طول صبري\nوش عاد تبغى من كذا أكثر وضوح\n...\nبمشي وراك أتبعك من وين ماتروح\nأرجوك قلي وش مكاني وقدري\nإسمعني صوتي بالأسف صار مبحوح\nلا تعاكس التيار مادام يجري\nوش عاد تبغى من كذا أكثر وضوح","url":"https://fnanen.com/klmat/alaghany/m/m7md-3bdh/odho7.html?arabic=%D9%88%D8%B6%D9%88%D8%AD"}