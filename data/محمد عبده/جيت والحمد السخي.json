{"title":"جيت والحمد السخي","lyricist":"نواف بن فيصل","lyrics":"جيت والحمد السخي والشكر للرحمن\nياهلا بك ياهلا يالوافي الأوفى\nالتهاني لخادم البيتين للأوطان\nعاد سلطان الغلا وتو الجفن يغفى\n\nسيدي دارك تهلي وقلبها شفقان\nوكل صدر ٍ صار بك يوم اللقا مرفا\nالشعب كله بطلّة شمسكم طربان\nوالله إن الكون ساعة جيتك يدفا ..\nجيت والحمد السخي والشكر للرحمن\nياهلا بك ياهلا يالوافي الأوفى\n\nمن زمان وبسمة ايام الوطن سلطان\nفي حضوره تزدهي وبغيبته تخفى\nالحبيب اللي سرى حبه مع الشريان\nوالطبيب اللي صواب الشوق به يشفا ..\nجيت والحمد السخي والشكر للرحمن\nياهلا بك ياهلا يالوافي الأوفى\n\nعاد والدنيا غدت عيد وفرح والوان\nوانطفى جمر انتظاره والسهاد اقفا\nيا إلهي يا ملاذي صاحب العرفان\nاحفظ اغلا انسان يسكن داخلي تكفى ..\nجيت والحمد السخي والشكر للرحمن\nياهلا بك ياهلا يالوافي الأوفى","url":"https://fnanen.com/klmat/alaghany/m/m7md-3bdh/jyt-oal7md-als5y.html?arabic=%D8%AC%D9%8A%D8%AA%20%D9%88%D8%A7%D9%84%D8%AD%D9%85%D8%AF%20%D8%A7%D9%84%D8%B3%D8%AE%D9%8A"}