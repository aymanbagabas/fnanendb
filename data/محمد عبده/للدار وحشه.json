{"title":"للدار وحشه","lyricist":"خالد الفيصل","composer":"محمد عبده","lyrics":"للدار وحشه عقب سيد هل الجود\nوعيني غشاها عقب شمسه ظلالي\n\nما لوم رجلك لوشكت كايد الكود\nأتعبتها ترقى سنود المعالي\n\nللجسم حد وغايتك مالها حدود\nظلمت نفسك من قديم وتالي\n\nتمشي وعرها كنه سهود ومهود\nلله درك ما تغاليت غالي\n\nما تنتظر للجود ياشيخ مردود\nتشرب مرار وتسقي الغير حالي\n\nما ينثني عزمك خطير على الزود\nمن عالي تجمح على رأس عالي\n\nيا طيب طابت لك البيض والسود\nاسرت في حبك قلوب الرجالي\n\nيفوح مع ذكرك شذا الورد والعود\nوكل ينعم الى جاء مجالي\n\nمرضك يمرضني وسعدك لي سعود\nيا ليت ينقل عنك ضيم الليالي","url":"https://fnanen.com/klmat/alaghany/m/m7md-3bdh/lldar-o7shh.html?arabic=%D9%84%D9%84%D8%AF%D8%A7%D8%B1%20%D9%88%D8%AD%D8%B4%D9%87"}