{"title":"مولد امة (اوبريت)","lyricist":"سعود بن عبدالله","composer":"محمد شفيق","date":"1989","lyrics":"هجن وخيل .. عشق مع شوق وأمل\nليل طويل .. لونه مثل لون الكحل\nمنّه سرى عبد العزيز .. وبعده طلع صبح جديد\nوردة ربيع تبتسم .. في يوم مولدها المجيد\nفي الموعد اللّي تنتظر .. عذرا نخت رجّالها\nما عاد حسّب للعمر .. نادت له ولبّى لها\nبرد وسموم انحبها\nفي سلمها في حربها نحبها\n------\nالعشق في دنياي هي .. وفي شمسها بسمة وضي\nفي قلبك الشوق الكبير .. حاكني عنّه شوي\nحاكني عنّه شوي\n------\nالمنطقة الغربية :\nالعشق في دنياي هي .. وفي شمسها بسمة وضي\nفي قلبك الشوق الكبير .. حاكني عنّه شوي\nحاكني عنّه شوي\nمعشوقتي .. معشوقتي\nمنها بدت هجرة نبي..\nوفي أرضها نزل الوحي..\nيبقى على طول السنين..\nمعشوقتك .. معشوقتي\nمكة ترى عز لنا ..\nومن الحرم نور وسنا\nرسالة وحلف ويمين\nلبّوا الحجاج في شوق وحنين\nتوجهو لك راكعين وساجدين\nتفتخر طيبة بها قبر الرسول\nومسجد فيها يزوره مسلمين\nغرّد القمري وفي الطايف شدا\nوالشفاء تضحك له ورود ولهدى\nهي عروس البحر أحلى شذى\nللبحر بسمة وجدّه بسمتين\n------\nالعشق في دنياي هي .. وفي شمسها بسمة وضي\nفي قلبك الشوق الكبير .. حاكني عنّه شوي\nحاكني عنّه شوي\n------\nالمنطقة الشمالية :\nمعشوقتي .. معشوقتي\nحاضر وماضي بالشمال\nيبقى على صدر الثرى\nذكرة سقت عطش الرمال\nمعشوقتي .. معشوقتي\nعرعر لمن جاها ضحوك\nونجوم للساري دليل\nطريف والوجه وتبوك\nاجاء وسلمى جيتها .. وحايل بها هنيتها\nأرض بها حاتم ربا .. أرض الكرم سميتها\nلقيت للماضي أثر .. الجوف به مسجد عمر\nوفيها قصر مارد بقى .. يحكي سنين من الدهر\n------\nالعشق في دنياي هي .. وفي شمسها بسمة وضي\nفي قلبك الشوق الكبير .. حاكني عنّه شوي\nحاكني عنّه شوي\n------\nالمنطقة الشرقية :\nمعشوقتي .. معشوقتي\nقمرا مع ليل وبحر\nدمام وظهران خبر\nمتزينة صبح ومسا\nمعشوقتي .. معشوقتي\nنسمة عبير في القطيف\nفي بردها والاّ في صيف\nومشتاق أبى شوف الحساء\nشربت من عيون الحسا وأكلت من تمر النخيل\nولون الغروب اللّي كسا درب مشيته للجبيل\nلقيت به شي يهول في أرض الصناعية والذهب\nبترول للماضي : يقول خلاص ياوقت التعب\n------\nالعشق في دنياي هي .. وفي شمسها بسمة وضي\nفي قلبك الشوق الكبير .. حاكني عنّه شوي\nحاكني عنّه شوي\n------\nالمنطقة الجنوبية :\nمعشوقتي .. معشوقتي\nتكتب على متن السحب\nأبها عروس في الجنوب\nوصبيا تداعبها طروب\nمعشوقتك .. معشوقتي\nتعانقت غيمة وجبل\nومن المعانق أمطرت\nوسودة عسير تورّدت\nذيك الروابي والسحاب .. وتهامة غطّاها الضباب\nالباحة عشق أهل الجنوب .. وجيزان وأبها والشعاب\nوأنا لاجيت الخميس .. ونجران وظهران الجنوب\nماعاد يبغى لي أنيس .. إلا السحابة والهبوب\n------\nالعشق في دنياي هي .. وفي شمسها بسمة وضي\nفي قلبك الشوق الكبير .. حاكني عنّه شوي\nحاكني عنّه شوي\n------\nالمنظقة الوسطى :\nمنها بدا نور الجزيرة في نهار\nشمس سناها بان في كل الديار\nبسم الله أبدا قالها عبد العزيز\nوسط الرياض وكل ما ينويه صار\nأحلى الديار من القصيم إلى الحريق\nأصبح ينوّي حكمها وأمسى بها\nالماضي اللّي صار للحاضر طريق\nقصة عشق من سمعها غنّى بها\nقلبي تولّع بالرياض .. حب ورثته من الجدود\nيا صفحة ناصعة البياض .. زرعتي الصحرا ورود\nيا نجد يا أرضي وسماي .. يعجز عن الوصف اللسان\nالحب مالي فيه رأي .. وما أظن لي غيرك مكان\n------\nالعشق في دنياي هي .. وفي شمسها بسمة وضي\nفي قلبك الشوق الكبير .. حاكني عنّه شوي\nحاكني عنّه شوي\n------\nاليوم من بعد الشتات صارت مثل وصف الجسد\nفي عز في أمن وثبات .. في ظل أبو فيصل فهد\nوذراعه اللّي له يمين .. ولي عهده الأمين\nواخوانه وكل آل سعود .. والشعب كلّه مخلصين\nبرد وسموم نحبها\nفي سلمها وفي حربها\nنحبها .. نحبها .. نحبها\nمملكتنا عشق كل المسلمين .. ما أكثر الحسّاد واللّي عاشقين\nوالله إنّك دمنا بعروقنا .. للعمر دونك ترانا مرخصين","url":"https://fnanen.com/klmat/alaghany/m/m7md-3bdh/mold-amt--aobryt-.html?arabic=%D9%85%D9%88%D9%84%D8%AF%20%D8%A7%D9%85%D8%A9%20(%D8%A7%D9%88%D8%A8%D8%B1%D9%8A%D8%AA)"}