{"title":"انت الهوى","author":"محمد بن راشد ال مكتوم","composer":"محمد عبده","lyrics":"ياطول صبري من الهجران ياخلّيوالروح مني ومن هم يكابدها\nانت الهوى وكل الكل بالكلّي\nوانت الذي بالهوى روحي تعذبها\n\nياخل غيرك على الدنيا انا من لي\nياكيف دايم تصدّيني متاعبها\nمضمون حبك على الخفرات متعلّي\nيامن وحوش الخلا تطرد مقاودها\n\nارحم صويبٍ براه الشوق ماتلّي\nوجروح راعي الهوى عيت طبايبها\nدعواي دعواك عدوى مالها حلّي\nلي طلبةٍ لو بعد مره تنفذها\n\nلو بس شوفك بعض الايام يحصلي\nيزول هم على نفسٍ يراودها\nكن بأعيانك سهام الموت ينسلّي\nوخيول جيشك تهددني ركايبها\n\nان كان يازين هذا الحال راضٍ لي\nحذراك الايام ما تصفو مشاربها\nالخد نوره بباب الليل مشعلّي\nيسنى على دار ماعد به قرايبها\n\nوالعين عين اشقر للصيد منخلي\nوانا الذي صرت في مدماك صايدها\nالا واخساره حسايف ما مضى علّّي\nاتعبت الاقدام ع الفاضي عمايدها","url":"https://fnanen.com/klmat/alaghany/m/m7md-3bdh/ant-alhoa.html?arabic=%D8%A7%D9%86%D8%AA%20%D8%A7%D9%84%D9%87%D9%88%D9%89"}