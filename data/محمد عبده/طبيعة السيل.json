{"title":"طبيعة السيل","lyricist":"فهد عافت","lyrics":"طبيعة السيل ينزل و البشر ترتوي\nإلا المآذن لطهر السيل فيها صعد\nيا ابن آدم الرزق ما يضعف و ربك قوي\nو الآدمي رزقٍ لرزقه كفاف و رغد\nو ان قيل من يتبع الشاعر قل المنغوي\nو ان قيل من يغوي الشاعر قل ابن الفهد\nعبدالعزيز البحر خيره و ما يحتوي\nعبد العزيز البحر شره أشر و أشد\nعبدالعزيز البحر من غير ما يرعوي\nموجه لساحل حشى موجه عن إنه يحَد\nجا للفهد خادم و صاحب وزير و خوي\nيا طيب طيب الأبو يا طيب طيب الولد\nيلوي ذراع المكارم و المراجل لوي\nما احدٍ خذا الطيب طيب الطيب غصب انوجد\nنجمه و لا له من الأنوار ما ينزوي\nحرٍ و لا له من الأوكار غير الهدد\nلى من عطا ما بقى في الناس عقل سوي\nو لى من خذا كل من فوق البسيطه رشد\nلا هو بالاول على الدنيا لما يحتوي\nترتيب الاول على ثاني يهين العدد\nالفكر فكر حضري و الراس راس بدوي\nوش يصلِح الملح هذا يصلحه لى فسد\nفي جبهته نجمة الحكمه تضوي ضوي\nأعلى جبينٍ بهالدنيا جبينٍ سجد","url":"https://fnanen.com/klmat/alaghany/m/m7md-3bdh/6by3t-alsyl.html?arabic=%D8%B7%D8%A8%D9%8A%D8%B9%D8%A9%20%D8%A7%D9%84%D8%B3%D9%8A%D9%84"}