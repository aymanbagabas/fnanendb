{"title":"صفحة الأيام","lyricist":"سعد ال سعود (منادي)","composer":"محمد عبده","lyrics":"صفحة الايام هاليله بدت\nوابتديت احس بافراحي معاك\nامطرت سحب المشاعر وخفقت\nوارتوت ارض المحبة من سماك\n\nوكل ورد الحب في قلبي نبت\nوازهرت روح ٍ يعطرها شذاك\nسامرتني نجمة الليل وسرت\nواشرقت شمس الاماني في لقاك\n\nوغردت لك نسمة الود وصفت\nوكل شوق ٍ طار من غصنه وجاك\nنور عيني لك مواعيدي وفت\nماتشوف العين فالدنيا سواك\n\nبالوفا شمعة ليالينا ضوت\nوكل ظلما تضوي بدنيا وفاك\nوالحياه اللي تنور بك بدت\nوابتديت احس بايامي معاك","url":"https://fnanen.com/klmat/alaghany/m/m7md-3bdh/9f7t-alayam.html?arabic=%D8%B5%D9%81%D8%AD%D8%A9%20%D8%A7%D9%84%D8%A3%D9%8A%D8%A7%D9%85"}