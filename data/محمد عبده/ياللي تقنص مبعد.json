{"title":"ياللي تقنص مبعد","lyrics":"يا اللي تقنَّص مبعدٍ وين انا و انت\nوين انت يا نور العيون السهارى\n\nالصيد لك به سابقه لو تفكَّرت\nقد صدت قلبي قبل طير الحبارى\n\nلا تطوّل الغيبه تراني تعذَّبت\nعليك دمعي و العباير تبارى\n\nلا يا حبيبي يكفي اللي تحمَّلت\nمشتاق أنا و الشوق ما ينتدارى\n\nدايم و فكري يتبعك وين ما رحت\nصبري على فرقاك صبر الحيارى\n\nأنا اشهد إني عقب هذا تبيَّنت\nإني بليَّا الوصل تايه مسارى","url":"https://fnanen.com/klmat/alaghany/m/m7md-3bdh/yally-t8n9-mb3d.html?arabic=%D9%8A%D8%A7%D9%84%D9%84%D9%8A%20%D8%AA%D9%82%D9%86%D8%B5%20%D9%85%D8%A8%D8%B9%D8%AF"}