{"title":"عذبة الاطباع","author":"انور المشيري","lyrics":"لو سألني الورد عنك .. علميني ويش أقول\nو ان وصفت أول جمالك .. كيف ابوصل آخره\nو انتي روضه من حلاها .. كحَّلت عيني الفصول\nرقّتك ورده و روحي .. كالطبيعه الساحره\nعذبة الأطباع و أكثر .. إنتي يالعفّ الخجول\nمن لفيت الدنيا و انتي .. مثل غيمه ماطره\nعالية أصل و مطرها .. كل ما جاد بنزول\nمثلها إنتي كريمه و هيَ مثلك طاهره\nميّزك ربي بملامح .. زادها نور و قبول\nو بعيونٍ منها غارت .. ألف نجمه ساهره\nهذا غير الشمس يا اللي جاها من حسنك ذهول\nو اكتبت في مدح زينك .. لين صارت شاعره\nمذهله في كل حاجه .. إنتي يا بنت الأصول\nفي هدوئك .. في كلامك .. و المعاني العاطره\nلك تفاصيل إبتسامه .. تاخذ ألباب العقول\nبارده عالقلب كنْها .. نسمه حلوه عابره\nهذا إنتي و ما أبالغ .. لو أقول إنّ العذول\nمن كثر طيبك دعا لك بالسعاده الغامره\nصدقيني إنتي غير .. و صدقيني لو أقول\nإني يا روضة زمنّا .. إنتي حاجه نادره","url":"https://fnanen.com/klmat/alaghany/m/m7md-3bdh/3zabt-ala6ba3.html?arabic=%D8%B9%D8%B0%D8%A8%D8%A9%20%D8%A7%D9%84%D8%A7%D8%B7%D8%A8%D8%A7%D8%B9"}