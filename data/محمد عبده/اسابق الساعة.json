{"title":"اسابق الساعة","lyricist":"خالد الفيصل","composer":"محمد عبده","lyrics":"أسابق الساعة و تسبقتي الساعة = تقضي وانا توني بأوَّل ثوانيها\nابشتري و قت وين اسواق بيّاعه = يا اللي تبيع الدقايق حدّ و اشريها\n\nقلبي يبي وقت لو الوقت ما طاعه = و عيني تبي شمس لو الشمس تعميها\nو نفسي مثل باقي الأجواد طمّاعه = أبي أجدد على الفرحة لياليها\n\nلا شكّ الايام للفرحات مناعة = لو نوّرت ليلةٍ عشرين تطفيها\nيظهر ثبات الفتى و النفس مرتاعة = خوف على اللي نحبه من بلاويها\n\nلو ان كلٍ ينال مناه بذراعه = خذيت حقي من اقصاها و دانيها\nالمشكلة انك يا بو لحظين بتّاعه = تاخذ سلاحي من الكفين و اعطيها\n\nو انا ادري ان العيون السود خدّاعة = لاشك ودّي أصدق منك داعيها\nو المهتوي لا اهتوى ما يطوي شراعه = يمشي على النار كنّه ما وطى فيها","url":"https://fnanen.com/klmat/alaghany/m/m7md-3bdh/asab8-alsa3t.html?arabic=%D8%A7%D8%B3%D8%A7%D8%A8%D9%82%20%D8%A7%D9%84%D8%B3%D8%A7%D8%B9%D8%A9"}