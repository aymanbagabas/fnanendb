{"title":"حل الفراق","author":"خالد بن احمد السديري","lyrics":"حل الفراق وخاطري منك ما طاب = وانا طريح الحب لا خذ ولا جيب\n\nواقول يا دار الخطا وين الاحباب = احباب قلب اللي جروحه معاطيب\n\nخالي من الاحباب مقطوع الاسباب = يسترسل العبره بعد شقة الجيب\n\nيقنب قنيب الذيب في كل مرقاب = لا سائل عنهم ولا راجي امطيب\n\nيرجي هواه وياسه واقف له على الباب = هواه شرق ونيته بالتغاريب\n\nيمسي ودمعه فوق الاوجان سكاب = يصبح وجوفه فيه مثل اللواهيب\n\nالدار قالت سافرو عنك الاصحاب = خلوك تصحى من حسايفك وتغيب\n\nويلاه يا دنيا التفرق والاتعاب = من شي يشذب ثومة القلب تشذيب\n\nامسٍ وهم ما دونهم ستر واحجاب = واليوم دون ديارهم يعِوي الذيب","url":"https://fnanen.com/klmat/alaghany/m/m7md-3bdh/7l-alfra8.html?arabic=%D8%AD%D9%84%20%D8%A7%D9%84%D9%81%D8%B1%D8%A7%D9%82"}