{"title":"يا جر قلبي","lyricist":"تراث","composer":"تراث","lyrics":"يا جر قلبي جر لدن الغصوني\nوغصون سدر جرها السيل جرا\nوأهله من أول بالورق يورقوني\nعلى غدير تحته الما يقرا\nعلى الذي مشيه تخط بهوني\nوالعصر من بين الفريقين مرا\nلا والله اللي بالهوى هوجروني\nهجر بها الحيلات عيت تسرا\nلا مبعد عنهم ولا قربوني\nولا عايف منهم ولاني مورا\nوأكثر عذاب القلب يوم سنحوني\nبيح بصبري لو بغيت اتدرا\nلا ضاق صدري قمت اباري الضعوني\nكني غريب بالدلوهة مضرا\nوقلبي عليه اشفق وتبكي عيوني\nوالحال من ود الحبيب تبرا\nيا عزتا لي من تفرق شطوني\nيعزا لي ارمي بالسلب واتعرا\nان مت في خد بعيد انقلوني\nعلى هدي الزمل مشيه تدرا\nان مت في دافي حشاه ادفنوني\nفي مستكن الروح ماهوب برا\nبين النهود وقدّ روس القروني\nعن الهبايب مستكن مذرا\nيا ليتهم بالحب ما ولعوني\nكان ابعدوا عني بخير وشرا\nولا انهم يوم انهم قربوني\nخلوني اقضي حاجتي واتدرا\nويا ليتهم في الدرب ما واجهوني\nويا ليتهم ما زادوا الحر حرا\nويا ليتهم عن حاجتي سايلوني\nيوم اني اقعد عندهم واتحرا\nالخد برق في علو المزوني\nتقول براق من الصيف سرا\nوقفت عنده شابحات عيوني\nكني غرير باللهاوي مضرا","url":"https://fnanen.com/klmat/alaghany/m/m7md-3bdh/ya-jr-8lby.html?arabic=%D9%8A%D8%A7%20%D8%AC%D8%B1%20%D9%82%D9%84%D8%A8%D9%8A"}