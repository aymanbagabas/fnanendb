{"title":"الأماكن","lyricist":"منصور الشادي","composer":"ناصر الصالح","date":"2005","lyrics":"الأماكن كلها مشتاقة لك\nوالعيون اللي انرسم فيها خيالك\nوالحنين إلي سرى بروحي وجالك\nما هو بس أنا حبيبي\nالأماكن .. الأماكن\nالأماكن .. كلها مشتاقة لك\nكل شي حولي يذكرني بشي\nحتى صوتي وضحكتي لك فيها شي\nلو تغيب الدنيا عمرك ما تغيب\nشوف حالي آه من تطري علي\nالأماكن .. الأماكن\nالأماكن .. كلها مشتاقة لك\n\nالمشاعر في غيابك .. ذاب فيها كل صوت\nوالليالي من عذابك .. عذبت فيني السكوت\nوصرت خايف لا تجيني\nلحظة يذبل فيها قلبي\nوكل أوراقي تموت\nآه لو تدري حبيبي\nكيف أيامي بدونك\nتسرق العمر وتفوت\nالأمان وين الأمان\nوأنا قلبي من رحلت\nما عرف طعم الأمان\nليه كل ما جيت اسأل هالمكان\nاسمع الماضي يقول .. اسمع الماضي يقول\nما هو بس أنا حبيبي\nالأماكن .. الأماكن\nالأماكن .. كلها مشتاقة لك\n\nالأماكن إلي مريت أنت فيها\nعايشه بروحي وأبيها\nبس لاكن ما لقيتك ..\nجيت قبل العطر يبرد\nقبل حتى يذوب في صمت الكلام .. وأحتريتك\nكنت أظن الريح جابت .. عطرك يسلم علي\nكنت أظن الشوق جابك .. تجلس بجنبي شوي\nكنت أظن .. وكنت أظن\nوخاب ظني\nوما بقى بالعمر شي .. وأحتريتك\nالأماكن .. الأماكن\nالأماكن .. كلها مشتاقة لك","url":"https://fnanen.com/klmat/alaghany/m/m7md-3bdh/alamakn.html?arabic=%D8%A7%D9%84%D8%A3%D9%85%D8%A7%D9%83%D9%86"}