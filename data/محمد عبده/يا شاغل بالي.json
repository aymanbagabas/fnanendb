{"title":"يا شاغل بالي","lyricist":"المحتار","lyrics":"يا شاغلٍ بالي فلا سلوةٍ عنك\nيا مانعٍ جفني هنيّات نومه\nأبات ليلي ضانكٍ صدري الضّنك\nما اقدر أفيّض ما خفي من علومه\n\nقالوا علامك شالذي باديٍ منك\nعلام جسمك ناحلاتٍ رسومه\nما اقدر أبيّن عن همومي و لا عنك\nولا اقدر أداري سِهْر جرحي و نومه\n\nيا ريف قلبي إنت بلواي و الفتك\nو انت الذي زارع بقلبي همومه\nعالج جروحٍ كل علاّتها منك\nو بالك تعذر القلب و إلا تلومه","url":"https://fnanen.com/klmat/alaghany/m/m7md-3bdh/ya-shaghl-baly.html?arabic=%D9%8A%D8%A7%20%D8%B4%D8%A7%D8%BA%D9%84%20%D8%A8%D8%A7%D9%84%D9%8A"}