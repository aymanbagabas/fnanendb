{"title":"المها و الريم","lyricist":"خضير البراق","composer":"محمد عبده","lyrics":"المها والريم في حفظ ومصونـه . . . ماعليهن من مديريـن الدوايـر\nحطهن سلطان في داخل عيونـه . . . ولفهن بسياج عطفه في السراير\n\nفي عيونـه مايشوفـن المهونـه . . . يشربن الريح في رووس الزباير\nياعنود الصيـد ماانـتِ مغبونـه . . . في كنف سلطان ماذيّـرك ذايـر\n\nتبشرين بلمسة العطف الحنونـه . . . كلهـا ياريـم فالـك والسفـايـر\nالعهد سلطـان لايمكـن يخونـه . . . من رجالٍ مايعرفـون البوايـر\n\nالأمـان اليـا عطـوه يوثقونـه . . . بالوفـاء ويسجلونـه بالضمايـر\nارجهني فـي بـلادك يافتونـه . . . وارعي الريضان من حاير لحاير\n\nمدهلك يوم القنـص ماياصلونـه . . . يفركون كبودهم وجد وحسايـر\nأبوخالد من ورا حـدك ودونـه . . . واقفٍ للـي يديـرون الدوايـر","url":"https://fnanen.com/klmat/alaghany/m/m7md-3bdh/almha-o-alrym.html?arabic=%D8%A7%D9%84%D9%85%D9%87%D8%A7%20%D9%88%20%D8%A7%D9%84%D8%B1%D9%8A%D9%85"}