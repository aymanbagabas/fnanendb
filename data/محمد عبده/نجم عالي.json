{"title":"نجم عالي","author":"احمد علوي","composer":"طلال","date":"2013","lyrics":"نجم عالي ما تشوف العين غيره\nلي ليالي عاشق وقلبي اسيره\nآه لو بيدي واخذته من سماه\nآه شسوي وذا حالي معاه\nشوف عيني لكن ايديني قصيره\nنجم عالي ما تشوف العين غيره\nنجم عالي .. نجم عالي .. ما تشوف العين غيره\n\nحب قلبي شوفتي له كل ليله\nضاع دربي وما لقيت الا دليله\nهو يحس فيني وهو مثلي وحيد\nومالي الا شوفته ولو من بعيد\nغصب عني ولا باليد حيله\nنجم عالي ما تشوف العين غيره\nنجم عالي .. نجم عالي .. ما تشوف العين غيره\n\nمن نهاري الف هم والف ضيقه\nوانتظاري ما بقيت شكوى تطيقه\nوكل ما جا الليل أتمنى يطول\nوارفع عيوني واناظر به واقول\nمالي غيرك يا هوى الليل ورفيقه\nنجم عالي ما تشوف العين غيره\nنجم عالي .. نجم عالي .. ما تشوف العين غيره","url":"https://fnanen.com/klmat/alaghany/m/m7md-3bdh/njm-3aly.html?arabic=%D9%86%D8%AC%D9%85%20%D8%B9%D8%A7%D9%84%D9%8A"}