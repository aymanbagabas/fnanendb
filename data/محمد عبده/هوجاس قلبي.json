{"title":"هوجاس قلبي","author":"النادر","lyrics":"هوجاس قلبي لأتلع الجيد نزّاع\nوقلبي علشانه يحب الهواجيس\n\nابو رموش ٍ بأبيض الخد شرّاع\nبعده يغصب دموع عين ٍ محابيس\n\nعلى الظهور ويمطر الموق بإسراع\nدمعة بحر ٍ من ظهر ما بعد قيس\n\nبحر العيون اللي بلا حبل وشراع\nفيها العيون بكل لحظه غواطيس\n\nشوفه غداي ولا لي بغيره اطماع\nاصبح غني ويدين غيري مفاليس\n\nوان غاب عشت بهم مع كثر الاوجاع\nوكل الوجيه بناظري لي معابيس\n\nوعين ٍ بكت مثنى مع اثلاث وارباع\nفي موقها كنه دقّاق ٍ دبابيس\n\nقلبي ولو هو تحت معوجّ الاضلاع\nنار الهوى تكويه كي القراطيس","url":"https://fnanen.com/klmat/alaghany/m/m7md-3bdh/hojas-8lby.html?arabic=%D9%87%D9%88%D8%AC%D8%A7%D8%B3%20%D9%82%D9%84%D8%A8%D9%8A"}