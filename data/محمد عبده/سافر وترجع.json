{"title":"سافر وترجع","lyricist":"المشتاق","composer":"محمد عبده","lyrics":"سافر وترجع يا حبيبي على خير\nواشوفكم عقب السفر بالسلامه\n\nعسى السفر لك يا عيوني مساهير\nيكفي عن التوديع منك ابتسامه\n\nما دامت الفرقى علينا مقادير\nمعذور لو عضيت كف الندامه\n\nلا لا تعذر وش تفيد المعاذير\nمسموح ما بيني وبينك ملامه\n\nواعرف ترى حبك شغلني عن الغير\nحطيت لك وسط الضماير علامه\n\nقلبي على لاماك يكفخ كما الطير\nوجفني على طرياك ينكر منامه","url":"https://fnanen.com/klmat/alaghany/m/m7md-3bdh/safr-otrj3.html?arabic=%D8%B3%D8%A7%D9%81%D8%B1%20%D9%88%D8%AA%D8%B1%D8%AC%D8%B9"}