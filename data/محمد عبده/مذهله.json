{"title":"مذهله","author":"عبدالرحمن بن مساعد","composer":"صادق الشاعر","lyrics":"مُذهلة .. !ماهي بس قصة حسن ...\nرغم ان الحسن فيها بحد ذاته .. مشكلة\n\nمُذهلة ..\nكل شي فيها طبيعي .. ومو طبيعي\nأجمل من الأخيلة\nطيبها .. قسوة جفاها ..\nضحكها .. هيبة بكاها ..\nروحها .. حدة ذكاها ..\nتملأك بالأسئلة ..\nمُذهلة ..\n\nمُذهلة ..\nتملأك بالأسئلة ..\nهي ممكنة والا محال ..؟!\nهي أمر واقع .. أو خيال ؟!\nهو سهلها صعب المنال .. ؟\n\n\nأو صعبها تستسهله !\n\nمُذهلة ..\nتملأك بالأسئلة ..\nليه كل معجز مر هذا الكون .. فيها له صلة ؟؟\nليه كل شي فيها تظن انك تعرفه .. تجهله !؟\nليه كل (لا معقول) فيها ورغم هذا تعقله !؟\nطيبها .. قسوة جفاها ..\nضحكها .. هيبة بكاها ..\nروحها .. حدة ذكاها ..\nتملأك بالأسئلة ..\nمُذهلة ..\n\nيا بدايات المحبة ..\nيا نهايات الوله ..\nكيف قلبي ما احبه ؟\nوانتي قلبك صار له !\nيا أعذب من الأمنيات ..\nيا عالم من الأغنيات ..\nيا أجمل الشعر البديع ..\nمن آخره لين أوله ..\nما راودتك الاسئلة ؟!\nليه عمري ما لقى لبرده دفى ..\nالا دفاك ِ !\nليه قلبي ما بدقاته عزف لحد ٍ ..\nسواك ِ !\nليه أنا عيني تشوف وماتشوف ..\nالا بهاك ِ !\n\nيا أجمل من الأخيلة ..\nهذا جواب الأسئلة ..\nكي تكوني من حنيني ..\nوبس فيني .. ومو بدوني مُذهلة","url":"https://fnanen.com/klmat/alaghany/m/m7md-3bdh/mzahlh.html?arabic=%D9%85%D8%B0%D9%87%D9%84%D9%87"}