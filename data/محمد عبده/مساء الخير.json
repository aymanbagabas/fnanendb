{"title":"مساء الخير","author":"عبدالرحمن بن مساعد","composer":"صادق الشاعر","date":"1998","lyrics":"مساء الخير و الإحساس و الطيبة\nمساءٍ ما يليق إلا بأحبابي\nمساءٍ غير غصن الطير يحكي به\nعن اللي مسكنه جفني وأهدابي\n\nهلا باللي أحبه كثر تعذيبه\nو كثر ما هو يغيب و كثر ترحابي\nحبيبي هو ولو ما قصّر الغيبة\nو لو عن بسمتي قد طوّل غيابي\nأعرفه زين و أعيتني أساليبه\nعدوّي يوم و يوم أقرب من أصحابي\n\nملكني بين ترغيبه و ترهيبه\nيفارقني و هو واقف على بابي\nبه الصادق به الغارق بأكاذيبه\nيبي بعدي و دمعه بلّل ثيابي\nبه القسوة به الرقّة به الهيبة\nبه الضعف القوي به نشوة إغضابي\n\nهلا باللي يصيب العطر بالريبة\nيقول العطر أنا زايل و يبقى بي\nهلا باللي يقول الورد وش لي به؟\nمن المهدى؟ أنا أو هو لأطيابي\nهلا باللي عليّ يقسى و أماري به\nهلا باللي أبد ما لان لعتابي\n\nهلا باللي عجزت ألقى عذاريبه\nهلا باللي تحبه كل أسبابي\nمساءٍ فاق كل الشعر ترحيبه\nبجيّة من سكن قلبي و أهدابي\nمساءٍ فاض بالإحساس و الطيبه\nمساءٍ ما يليق إلا بأحبابي","url":"https://fnanen.com/klmat/alaghany/m/m7md-3bdh/msa2-al5yr.html?arabic=%D9%85%D8%B3%D8%A7%D8%A1%20%D8%A7%D9%84%D8%AE%D9%8A%D8%B1"}