{"title":"يا سيدي مالي على الحب","lyricist":"بدر بن عبدالمحسن","composer":"محمد عبده","date":"1989","lyrics":"يا سيدي ما لي على الحب سلطان\nإنت الذي تآمره بأمرك و تنهاه\n\nكلٍ له اصحابٍ و ربعٍ و خلان\nناسٍ تبي بعده و ناسٍ تمناه\n\nإلا أنت كل الخلق في حبك انسان\nقلبه معك دايم صباحه و ممساه\n\nيا اللي وسع صدرك لنا دار و اوطان\nو يا اللي الصخى و الجود فعلك تعداه\n\nما اقولها مدحٍ ترى اللطف له شان\nو العطف مثل الجود تحمد سجاياه\n\nأنت البخيل بمنتك وقت الاحسان\nو انت اللذي لطفه يباري عطاياه\n\nما كل من فارق غدى مثل سلطان\nكلٍ يبي شوفه و كلٍ ترجاه\n\nلو المرض جيشٍ نطحناه بسنان\nو لو الكدر بحرٍ شربناه لرضاه\n\nأنا أحمد اللي مبدّل الجهل بايمان\nاللي حمى عمي و صانه و شافاه","url":"https://fnanen.com/klmat/alaghany/m/m7md-3bdh/ya-sydy-maly-3la-al7b.html?arabic=%D9%8A%D8%A7%20%D8%B3%D9%8A%D8%AF%D9%8A%20%D9%85%D8%A7%D9%84%D9%8A%20%D8%B9%D9%84%D9%89%20%D8%A7%D9%84%D8%AD%D8%A8"}