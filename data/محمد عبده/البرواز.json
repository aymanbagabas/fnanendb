{"title":"البرواز","author":"عبدالرحمن بن مساعد","composer":"صادق الشاعر","date":"1992","lyrics":"قلتي لي إنسى\nومن يومها وأنا كل ليلة قدامي البرواز\nحبر العيون ودمع القلم في دفتري\nوصورتك رغم الألم\nورغم إنها خذت من أطباعك كثير وخانت البرواز\nأشوفها في خاطري\nحبيبتي ما بيدي حيلة\nلا صرتي الصورة وعيوني البرواز\nوشلون ابنسى\nأتعبتي الصورة مشاوير\nوتعبت أنا بلقى لغدرك معاذير\nوصورتك اللي سجنت بروازها طول السنين\nكانت جسد وبروازها الروح\nويوم نزعت منه الجسد تجرحت أطرافها\nوبجروحها راحت لمين .. لبروازها الثاني\nمسكين .. بيسجنك ويبقى سجين\nتشبهلك أقداره خانته\nوصورتك يجي يوم وتخونه\nحبيبتي .. أو للأسف حبيبته\nلا صرتي الصورة وجفونه البرواز\nوشلون ينسى\nحبيبتي لأجل أنسى جرحك واستريح\nبأبكي .. وبعد البكى بأبكي\nواكيد في لحظة بتجي وبيجف دمعي\nوعندها صورتك اللي في عيوني\nبتعاف برواز الضمى\nبتصير صحرا وهو سما\nبتمرني الدمعة الأخيرة\nتاخذ معاها صورتك وتطيح\nوكني بهالدمعة سكين جرحها وجهي\nوكني بالمسافة تطول ما بين عيني ودمعتي وخدي\nوكني بقلب الحاير المسكين نبضه يقول\nلا تودع الفرقى .. الدمع ما يرقى\nوعندها لا نزلت الدمعة من الجرح الأخير\nوفارقت وجهي أنا\nبغمض عيوني وأكسر البرواز\nوأكيد بنسى","url":"https://fnanen.com/klmat/alaghany/m/m7md-3bdh/albroaz.html?arabic=%D8%A7%D9%84%D8%A8%D8%B1%D9%88%D8%A7%D8%B2"}