{"title":"البارحه يا حبيبي","author":"سليمان بن شريم","lyrics":"البارحه ياحبيبي ضاق صـدري\nمن واهجٍ بالحشـا زوَّد لهيبـه\n\nالبارحة ساهرٍ والدمع يجري\nوالقلب حزنٍ على فرقا حبيبه\n\nيامدمج السَّاق حالي منك مبري\nبري النجاجير عيـدانٍ صليبـه\n\nالَّلي يبينا نبيه والكـل يـدري\nوالَّلي تغلَّى علينا وش نبـي بـه\n\nأبو عيـونٍ إلا دلَّـت تغـزري\nترمي بالأسباب ويل الَّلي تصيبه\n\nيامن يجيب الحبيب وياخذ أجري\nقفَّى بلا سبَّـةٍ ربَّـي حسيبـه","url":"https://fnanen.com/klmat/alaghany/m/m7md-3bdh/albar7h-ya-7byby.html?arabic=%D8%A7%D9%84%D8%A8%D8%A7%D8%B1%D8%AD%D9%87%20%D9%8A%D8%A7%20%D8%AD%D8%A8%D9%8A%D8%A8%D9%8A"}