{"title":"كافي الليالي","composer":"تراث","lyrics":"كافي الليالي زود همٍ وهوجاس\nالوقت راح وباقي العمر مطرود\n\nمن صارع الدنيا على كل مـرواس\nلابد ما تخذلـه خـلان وعضـود\n\nومن لا يعذر الناس ما يبخص الناس\nللطيب حد وللردى ماله حـدود\n\nومن لا يعرف الدرب من وين ينداس\nإما يضيع او ياجد الدرب مسدود\n\nمثل اللذي يسقي ضواميه بألفاس\nولا اللذي بالماء يبي يقطع فنود\n\nالفاطن اللي كل ماهب نسناس\nفل الشراع وجاه من ماطرى فود\n\nلو للحيا والسمت للرزق مقياس\nما نبتت اشواكٍ ولا ماتت ورود\n\nطال الصبر مابين عاذل وبلاس\nوتعبت اذود النفس عن كل منقود","url":"https://fnanen.com/klmat/alaghany/m/m7md-3bdh/kafy-allyaly.html?arabic=%D9%83%D8%A7%D9%81%D9%8A%20%D8%A7%D9%84%D9%84%D9%8A%D8%A7%D9%84%D9%8A"}