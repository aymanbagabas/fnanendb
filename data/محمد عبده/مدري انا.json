{"title":"مدري انا","lyrics":"مدري اهني السلامه بسلطان ... ولا اهني سيدي بالسلامه\n\nياليل لادانه ولاليل يادان ... الليل جاه اللي يبدد ظلامه\nالعب نسيم الصبح باوراق الاغصان .. . طير لنا من كل غصن ٍ حمامه\n\nوشلون مايورق شجر كل بستان ... ولا يعقد الفل راعي تهامه\nوافق دخول الوسم براق الامزان ... وكل ٍ على سلطان يهدي سلامه\n\nنور المداين والعواصم والاوطان ... شق الليال المظلمه بابتسامه\nمن قبل ماتوحش حبايب وخلان .. وحشت عبدالله وقصر اليمامه\n\nمدري اهني السلامه بسلطان ... ولا اهني سيدي بالسلامه\nباب وجواب العلم من يوم ماكان ... يفرض على كل الجميع احترامه\n\nتجود من جوده اجاويد وازمان ... من خلقته ما قد رجع في كلامه\nان قدم المعروف وان ساق الاحسان ... يكشف نصاب العز بارق حسامه\n\nيا عاتق الانسان من رق الاحزان ... لا من طرى طاريك حب وكرامه\nياكيف مايطري على بال الانسان ... عبدالعزيز الله يرحم عظامه\n\nمن يجمع النورين في كل الاحيان ... شمس الضحى والبدر ليلة تمامه\nالا انت يالمحبوب في كل الاوطان ... حب ٍ من الله ليـــــــن يوم القيامه","url":"https://fnanen.com/klmat/alaghany/m/m7md-3bdh/mdry-ana.html?arabic=%D9%85%D8%AF%D8%B1%D9%8A%20%D8%A7%D9%86%D8%A7"}