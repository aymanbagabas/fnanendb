{"title":"من بادي الوقت","author":"خالد الفيصل","composer":"محمد عبده","date":"1981","lyrics":"من بادي الوقت هذا  طبع  الايَّامِ ..\nعذبات الايَّام ماتمـدي  لياليهـا\n\nحلو الَّليالي تواري مثل الأحـلامِ ..\nمخطور عنَّي عجاج الوقت  يخفيها\n\nأسري مع الهاجس الَّلي مابعد  نامِ ..\nوأصوِّر الماضي لنفسي وأسلَّيهـا\n\nأخالف العمر أراجع سالف أعوامِ ..\nوأنوَّخ ركاب فكري عند  داعيها\n\nتدفى على جال ضوَّه بارد عظامي ..\nوالماء يسوق  بمعاليقي  ويرويهـا\n\nإلى صفالك زمانك علِّ ياظامـي ..\nإشرب قبل لايحوس الطَّين صافيها\n\nالوقت لو زان لك  ياصاح  مادامِ ..\nياسرع ماتعترض دربك بلاويهـا\n\nحتَّى وليفك ولو هيَّم بك هيـامِ ..\nسيَّور الايَّام تجنح بـه عواديهـا","url":"https://fnanen.com/klmat/alaghany/m/m7md-3bdh/mn-bady-alo8t.html?arabic=%D9%85%D9%86%20%D8%A8%D8%A7%D8%AF%D9%8A%20%D8%A7%D9%84%D9%88%D9%82%D8%AA"}