{"title":"سايق الخير","author":"خالد الفيصل","composer":"محمد عبده","date":"1999","lyrics":"سايق الخير ساقك يم عاشق جمالك\nلو تأخرت ابصبر لو هي ألفين عام\n\nأسفرت و انورت من يوم شعشع هلالك\nفز قلبي لفزك يا ظبي العدام\n\nإنزل القلب و آمر ما به الا حلالك\nأشهد إنه حظيظ اللي غدى لك مقام\n\nما يسد بمكانك غيرك احدٍ بدالك\nبانيٍ لك قصور و بانيٍ لك خيام\n\nعقب رمضا زماني جيت ادور ظلالك\nبل ريقي بقربك عقب طول الصيام\n\nكل شيٍ تبسم يوم لامس دلالك\nو كل نار كوتني منك صارت سلام","url":"https://fnanen.com/klmat/alaghany/m/m7md-3bdh/say8-al5yr.html?arabic=%D8%B3%D8%A7%D9%8A%D9%82%20%D8%A7%D9%84%D8%AE%D9%8A%D8%B1"}