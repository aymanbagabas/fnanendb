{"title":"جرحي برى","lyricist":"المشتاق","lyrics":"جرحي برى يا مطفّي النار بالنار\nشمسك بعيني باديه للمغيبِ\nعالجت نفسي بين تطمين و اصرار\nو انا احمد الله طاب جرحٍ عطيبِ\nحبي لشخصك ما تصوّر و لا صار\nحبٍ مع العشاق شكله عجيبِ\nوافي بحبك ما على حبي غبار\nو مع الأسف ما فاد وياك نصيبي\nحبٍ بليّا ساس ملزوم ينهار\nيبدا غريب و في النهايه غريبِ\nأول تقول إنك تحدّيت الاقدار\nترجع تقول اليوم قصّر نصيبي\nراعي الهوى لى عاف ما يقبل اعذار\nما عندي لك محتاج ما انتَ حبيبي","url":"https://fnanen.com/klmat/alaghany/m/m7md-3bdh/jr7y-bra.html?arabic=%D8%AC%D8%B1%D8%AD%D9%8A%20%D8%A8%D8%B1%D9%89"}