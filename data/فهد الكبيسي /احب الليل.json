{"title":"احب الليل","author":"احمد علوي","composer":"ياسر بوعلي","date":"2017","lyrics":"أحب الليل وعيونك سهر عيّا يجيه النوم\nأحب عينك وهي تحكي أحب الليل بسكاته\nتسولف لي بغلا نظره واسولف لك حنين ولوم\nماغير الليل يسمعنا وكلٍ فيه لهفاته\nلا تستغرب اذا تحكي وادوّر في سماي نجوم\nأخاف الليل ما يسمع كلامٍ بالغلا فاته\nما بين الليل وما بينك وبيني خاطرٍ محروم\nثلاثتنا لنا موعد كلٍ يحتري أوقاته\nهوانا احساس ذوبنا ويذوبنا لحد اليوم\nنذوب بشوق ما ندري ونسهر ليل ما نباته\nدفانا بالشتى نرمي في موقد نارنا لهموم\nنشب من الحطب جمر يحس الليل بآهاته\nتحط ايدك على قلبك وتلقاني بوسطه دوم\nوأحط ايدي على قلبي واسمع فيك دقاته\nنموت فبعضنا لقيا ولا ندري عن المقسوم\nنموت فبعضنا والليل يخاف الفرقى لوجاته","url":"https://fnanen.com/klmat/alaghany/f/fhd-alkbysy/a7b-allyl.html?arabic=&#x627;&#x62D;&#x628; &#x627;&#x644;&#x644;&#x64A;&#x644;"}