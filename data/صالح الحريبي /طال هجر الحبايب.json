{"title":"طال هجر الحبايب","lyrics":"طال هجر الحبايب واعذاب العليل\nايس القلب منهم وابخلوا في دواه\n\nكل يوم(ن) يجيني أترجى الخليل\nواقول يعطف على إللي ميتٍ في هواه\n\nساهر(ن) واتقلب والمدامع تسيل\nزاغ قلبي وأنا متعذب(ن) في رجاه\n\nفي جفا من جفاني شلت حمل(ن) ثقيل\nوالقضي مادرى بي ليت قلبي نساه\n\nكل ماقلت أقبل لي وعيني تخييل\nصد وخلى ضميري يلتوي في حشاه\n\nأهيف الطول خلي شبه ظبي السليل\nكل ماشفت زوله فيّ تزايد غلاه\n\nسيد كل البنات ونورهم هو والحصيل\nأهو يامر وينهي وكلهم في هواه\n\nطال هجر الحبايب واعذاب العليل\nايس القلب منهم وابخلوا في دواه","url":"https://fnanen.com/klmat/alaghany/9/9al7-al7ryby/6al-hjr-al7bayb.html?arabic=&#x637;&#x627;&#x644; &#x647;&#x62C;&#x631; &#x627;&#x644;&#x62D;&#x628;&#x627;&#x64A;&#x628;"}