{"title":"قالوا بالكتير","author":"نادر عبدالله","composer":"تامر عاشور","date":"2019","lyrics":"قالوا بالكتير كام يوم .. من بعد منه هقاسي شوية\nوهتبقى صعبة العيشة عليا .. قالوا مرحلة ومهما طالت بيا\nمفيش تعب بيدوم\nقالوا بالكتير كام يوم .. وهينتهي اللي أنا فيه وهمله\nومشاعري من ناحيته هيقلوا .. قالوا ياما ناس عن ناس اتخلوا\nطب قلبي ليه مهموم\nلحد النهاردة سنين فاتت .. لا قلت مشاعري ولا ماتت\nوعاش قلبي ليه ومن قد ايه .. على الحالة دي وكان ساكت\nبس اللي مش مفهوم .. عدوا السنين ولا حسيت بيهم\nوبخاف تعدي سنين بعديهم .. والكام يوم اللي قالولي عليهم\nمفتش منهم يوم\n...\nإيه أخرة اللي أنا فيه .. إحساسي بيه على طول ملازمني\nوأهو ده اللي ياما انا بيأزمني .. حاجة تتنسي وحاجات ترغمني\nأرجع وأقرب ليه\nإيه أخرة اللي أنا فيه عمري اللي فات ضيعته عشانه\nوالجاي هيضيع على نسيانه سابني في قلبي ماسابش مكانه\nوأنا كان عليا بإيه\nلحد النهاردة سنين فاتت .. لا قلت مشاعري ولا ماتت\nوعاش قلبي ليه ومن قد ايه .. على الحالة دي وكان ساكت\nبس اللي مش مفهوم .. عدوا السنين ولا حسيت بيهم\nوبخاف تعدي سنين بعديهم .. والكام يوم اللي قالولي عليهم\nمفتش منهم يوم","url":"https://fnanen.com/klmat/alaghany/a/amal-mahr/8aloa-balktyr.html?arabic=%D9%82%D8%A7%D9%84%D9%88%D8%A7%20%D8%A8%D8%A7%D9%84%D9%83%D8%AA%D9%8A%D8%B1"}