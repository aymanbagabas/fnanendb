{"title":"عملنا اللي علينا","lyrics":"جرحني وبكى وراح واشتكى\n\nوباع حبنا حزن وبكى\nحبينا وادينا\n\nجينا ناخد ما لقينا\n\nواسينا ما شكينا\n\nوصبرنا عليه\nنتصالح نتعاتب\n\nونخاصم نتسامح\n\nنتنازل مش عاجب\n\nطب نعمل ايه\nعملنا اللي علينا علينا والباقي على الله\n\nمحبه واخلاص ادينا ولا قصرنا معاه\nكل ده علشان دلعتك\n\nوبقلبي يواد طمعتك\nبكتني يا شيخ واذيتني ياشيخ\n\nروح منك لله\nكبر الوله على ادينا وغره الزمان\n\nنسي حبنا وليالينا وشوقنا اللي كان\nمبقاش يفوت ليله من غير خصام\n\nاسي وليله هجر وملام\n\nاحنا الي طمعناه فينا وقصر الكلام\nعملنا اللي علينا علينا والباقي على الله\n\nمحبه واخلاص ادينا ولا قصرنا معاه\nيضحك لنا نقول عايز محبه وخيال\n\nويصدنا نقول جايز تقل ودلال\nواكمنه غالي علينا صابرين عليه\n\nوعشان سكتنا بقينا لعبه فايديه\n\nلأ مش حنضعف يوم تاني قدام عينيه\nعملنا اللي علينا علينا والباقي على الله\n\nمحبه واخلاص ادينا ولا قصرنا معاه","author":"امل الطاير","composer":"ناصر عارف","url":"https://fnanen.com/klmat/alaghany/7/7kym/3mlna-ally-3lyna.html?arabic=عملنا اللي علينا"}