{"title":"هز الهلال ياسيد","lyrics":"هز الهلال ياسيد كراماتك لاجل نعيد\nيكفى اللي حصل كام يوم ووصل بقى زارع بصل\nهديت واهو راق الحال ورجعنا للأشغال\nدا الموظف منا مش وش خناق ولا شومة\nلما يحمر عينه ولا يقوم له قومة\nحد الله مابيني وبينك غير حب الوطن ياحكومة\n \nعشرين يوم راحوا علينا انشالله ياخدوا عينينا\nبس المقصود يبقى لنا وجود والدنيا تعود\nياما شفنا م الستات طلعوا وعملوا مظاهرات\nوالكناسين رخرين راسهم وألف مقشة\nمايكنسوا بس كنسة ولا يرشو رشة\nوالصنايعية راحم جايبين ضلفة أحسن ورشة\n \nالغلي اللي شاربينه ياريت العالم شايفينه\nدي ماهيه إيه الكام جنيه ياخواتي برّيه\nمن خمسة منه تروح وبقيته أقول أبوح\nوبسلامتها الست بتاعتي ماتتوصاشي\nولا تولدليش في البطن إلا اتنين كده ع الماشي\nوييجي الجزار والخضري والبقال ينعلو أبو خاشي\n \nهز الهلال ياسيد كراماتك لاجل نعيد\nيكفى اللي حصل كام يوم ووصل بقى زارع بصل\nهديت واهو راق الحال ورجعنا للأشغال\nدا الموظف منا مش وش خناق ولا شومة\nلما يحمر عينه ولا يقوم له قومة\nحد الله مابيني وبينك غير حب الوطن ياحكومة\n\n\n\n\n\n\n\n\n\n\n\n\n\n\n\n\n\n\n\n\n\n\nاستمع إلى \"هز الهلال ياسيد\" على أنغامي","author":"بديع خيري","composer":"سيد درويش","date":"1918","url":"https://fnanen.com/klmat/alaghany/s/syd-droysh/hz-alhlal-yasyd.html?arabic=هز الهلال ياسيد"}