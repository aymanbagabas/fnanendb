{"title":"شد الحزام","author":"بديع خيري","composer":"سيد درويش","date":"1918","lyrics":"شد الحزام على وسطك غيره مايفيدك\nلابد عن يوم برضه ويعدلها سيدك\nإن كان شيل الحمول على ظهرك يكيدك\nأهون عليك ياحر من مدت إيدك\n\nماتيالله بينا انت وياه ونستعين ع الشقا بالله\nواهو اللى فيه القسمه طلناه واللى مايجيش انشا لله ما جاء\nمادام بنلقى عيش وغموس يهمك ايه تفضل موحوس\nماتحط راسك بين الرؤوس لا تقوللي لا خيار ولافقوس\n\nحقولك ايه واعيد لك ايه كله له آخر\nدى خبطة جامدة وجت على عينك ياتاجر\nيا وحستك دلوقت لاوارد ولاصادر\nيحلها الفين حلال ربك قادر\n\nقل لي في عرض النبي ياحسين رايحين نلاقيها منين ومنين\nوالاش متجوز اثنين يادنيا غوري جاتك البين\nشوفوا البخيل يفضل منحوس ولو علقوا على بابه فانوس\nفلوس دي ايه سكت ياجاموس هيه السعادة في غنا النفوس\n\nشد الحزام على وسطك غيره مايفيدك\nلابد عن يوم برضه ويعدلها سيدك\nإن كان شيل الحمول على ظهرك يكيدك\nأهون عليك ياحر من مدت إيدك\n\nماتيالله بينا انت وياه ونستعين ع الشقا بالله\nواهو اللى فيه القسمه طلناه واللى مايجيش انشا لله ما جاء\nمادام بنلقى عيش وغموس يهمك ايه تفضل موحوس\nماتحط راسك بين الرؤوس لا تقوللي لا خيار ولافقوس\n\nقرب شيلني شيل لا تقوللي كتير وقليل\nعمر الشدة ماتطول بكرة نهيص زى الأول\nهيلا هيلا هيلا هيلا هيلا ليصه هيلا ليصه","url":"https://fnanen.com/klmat/alaghany/s/syd-droysh/shd-al7zam.html?arabic=&#x634;&#x62F; &#x627;&#x644;&#x62D;&#x632;&#x627;&#x645;"}