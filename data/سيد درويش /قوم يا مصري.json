{"title":"قوم يا مصري","lyrics":"قوم يا مصري، مصر دايما بتناديك\n\nخد بنصري، نصري دين واجب عليك\n\nيوم ما سعدي راح هدر قدام عينيك\n\nعد لي مجدي اللي ضيعته بإيديك\n\nشوف جدودك في قبورهم ليل نهار\n\nمن جمودك كل عظمة بتستجار\n\nفين آثارك ياللى دنست الآثار\n\nدول فاتوا لك مجد وانت فوت عار\n\n\n\nشفت اي بلاد يا مصري في الجمال\n\nتيجي زي بلادك اللي ترابها مال\n\nنيلها جي السعد منه حلال بلال\n\nكل حي يفوز برزقه عيشته عال\n\nيوم مبارك تم لك فيه السعود\n\nحب جارك قبل ما تحب الوجود\n\nمن نصارى ومسلمين لازم نسود \n\nدي العبارة نسل واحد م الجدود\n\n\n\nليه يا مصري كل أحوالك عجب\n\nتشكى فقرك وانت ماشى فوق دهب\n\nمصر جنة طول ما فيها انت يا نيل\n\nعمر إبنك لم يعيش أبدا ذليل\n\nيوم مبارك تم لك فيه السعود\n\nحب جارك قبل ما تحب الوجود\n\nمن نصارى ومسلمين لازم نسود\n\nدي العبارة نسل واحد م الجدود\n\n\n كلمات:\n\n\n\n\n\n\n ألحان:\n\n\n\n\n\n\n تاريخ:","author":"بديع خيري","composer":"سيد درويش","date":"1919","url":"https://fnanen.com/klmat/alaghany/s/syd-droysh/8om-ya-m9ry.html?arabic=قوم يا مصري"}