{"title":"لحن الجرسونات","lyrics":"اهى شغلتنا كده يا افندية .. نفضل كده ....\nنهاتى .. ، اللى نقوله نعيده .. كأننا بنقرا ف عدية ..\nده الجرسون منا يا بيه .. وحياتك له الجنة ..\nياما بنقاسى ف خوتة ، ودوشة ومرمطة يا اخواننا ..\nنفضل شايلين .. صوانى وماشيين .. زى المكوك .. رايحين جايين ..\nإينا سيروبي إينارجي ليه\nإينا كافيه فاري جليكي\nأهي شغلتنا كده يافندية نفضل نحزق بالصفة ديه\nونهاتي واللي نقوله نعيده أكننا بنقرا في عدية\nدا الجرسون منا يابيه وحياتك له الجنه\nياما بنقاسي ف خوتة ودوشة ومرمطة ياخوانا\nنفضل شايلين صواني وماشيين زي المكوك رايحين جايين\nيبقى دا يسقف ودا يهاتي ودا يخبط كده بريه\nياخواتي خلو عقلنا سبعه سباتي يلحسوه\nأهو المقدر يابيه عليه\nيفرح يكدر مش بإيديك\nبلا مارتيل بلا ويسكي وصودا دا الجرسون عايش عيشة سودة\nكان مالنا احنا ومال الكار ده ولسه ياما هنشوف ياسي فودة\nبالله احسب يابيه كام كيلو بنمشي ف الساعه\nبس من البوفيه للزبون كده من غير لكاعه\nدا عنده دورين وده تلاته دا عايز فرموت ودا جيلاته\nدا عايز دور وسكي ودا بيرة ودا مزة ودا كافيه\n أحيه لاهو الجرسون عقله دفتر توب عليه\nزبايننا مالها جرالها إيه\nبقشيش مافيش ياخواننا ليه\nالتشطيب دا ومنع الخمره خلو عيشتنا جهنم حمرة\nكان ييجي الزبون لينا طينة نغالطه ونجرده يابوسمرة\nدا اللي عنده عيال يابيه يعيش إزاي الأيام دي\nوياريت ع الشقى اللي احنا فيه نزيد ياسي حمدي\nياناس دا حرام داحنا غلابة أدحنا عملنا لنا نقابه\nطول ماحنا ياصاحبي ايد واحدة مش ممكن ننضام\nبرضه مسيرنا نبلغ أمانينا بالوئام\n\n\n كلمات:\n\n\n\n\n\n\n ألحان:\n\n\n\n\n\n\nاستمع إلى \"لحن الجرسونات\" على أنغامي","author":"امين صدقي","composer":"سيد درويش","url":"https://fnanen.com/klmat/alaghany/s/syd-droysh/l7n-aljrsonat.html?arabic=لحن الجرسونات"}