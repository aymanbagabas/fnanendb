{"title":"عجايب","lyricist":"ساري","composer":"احمد الهرمي","date":"2010","lyrics":"قلبت بالدنيا على كل طاروق\nياكثر ما شافت عيوني عجايب\nهذا جريح ٍ سال دمه بلا طقوق\nما يدري ليش وماعرف له سبايب\n\nوفيها الوفا كفن مع الوقت بعقوق\nوفرح به اللي حاقد ٍ ولا خايب\nظلمه تجاوز كل عابد ومخلوق\nيظن رآيه فوق رآيك وصايب\n\nوهذا زمان ٍ صار للظالم حقوق\nيبني صروح المجد فوق الخرايب\nخرايب ٍ في اطلالها قلب وعروق\nوانفاس روح ٍ ماتعرف المعايب\n\nالثوب ما يستر إلى صار مشقوق\nوالسيف ما يقطع بكف ٍ تهايب\nوش حيلتك لا صرت حر ٍ ومفهوق\nوش حيلتك لا روّحوا بالركايب\n\nاسمع نصيحة صاحب ٍ هرجه صدوق\nماعاش منهو حاسب ٍ للنوايب\nبالموت يصبح سيد النفس معتوق\nوالحي مملوك ٍ لصغر الرغايب","url":"https://fnanen.com/klmat/alaghany/3/3ly-bn-m7md/3jayb.html?arabic=%D8%B9%D8%AC%D8%A7%D9%8A%D8%A8"}