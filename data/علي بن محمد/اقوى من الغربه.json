{"title":"اقوى من الغربه","lyricist":"نهار","composer":"علي بن محمد","date":"2021","lyrics":"آقوى من الغربه ترى غربه الروح\nلا صار قلبك كله هموم وجروح\nاعيش تايه بين الاحزان وحدي\nما اقوى على همومي ولا اقوى على البوح\nولا اقوى على لوعات تالي زماني\nوقتي من افراح الليالي عصاني\nكني غريق اصارع الموج يا صاح\nليه الزمن ياخذ ولا قد عطاني\n\nتاه المسافر في خطى الدرب وحده\nله في السهر والحزن مده ومده\nيالله دخيلك من تصاريف الايام\nويالله دخيلك لا صبح الوقت ضده\n\nهلت دموع العين والقلب به ويل\nولا عاد بي يا سيدي في العمر حيل\nراحت سنين العمر والهم ما راح\nاجاذب الونات ليلن عقب ليل\n\nانا اطلبك يا رب ترحم بحالي\nوتعين قلبي من صروف الليالي\nالعمر لو هو طال لابد من يوم\nراح العمر وانا احسب اللي بقالي","url":"https://fnanen.com/klmat/alaghany/3/3ly-bn-m7md/a8oa-mn-alghrbh.html?arabic=%D8%A7%D9%82%D9%88%D9%89%20%D9%85%D9%86%20%D8%A7%D9%84%D8%BA%D8%B1%D8%A8%D9%87"}