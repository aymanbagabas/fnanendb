{"title":"خبرت الوقت","author":"ساري","composer":"ناصر الصالح","lyrics":"خبرت الوقت والدنيا وانا توي ولد مغرور\nصغير السن غض العود توني مابلغ مدي\nكبرت وشفت بعيوني كيف الحال يلف ويدور\nلزمت الصمت في قلبي ساكت حافظ سدي\n\nقريت التجربة مرة وحرف التجربة مذكور\nحسبت التجربة تلقين واثر التجربة عندي\nعقلت الحال والدنيا وانا قبل العقل معذور\nولكني غديت اليوم ابدل صيفي ببردي\n\nتداعت يمي الدنيا يضرب جالها بالصور\nصور قد بنيته سنين اساساته على قدي\nوانا قدي صبر صابر وصبري فايض ومنثور\nاجلد من بغاني بشر واصفق غدره بيدي\n\nالا يا دنيتي هونك ترى ما العن من المخطور\nاذا ما حدت الدنيا قسى الموت في حدي\nواذا ماجتني الدنيا تسأل خاطرك مكسور\nضحكت وقلت يا دنيا خذي مني بعض ردي\n\nتبي اللحين يا دنيا انزل دمعتي مقهور\nوربي ما انزلها ولو غلطة على خدي\nانا صبري تعلمته قبل اولد بتسع شهور\nتعلمته وانا نطفه ورثته من صبر جدي","url":"https://fnanen.com/klmat/alaghany/3/3ly-bn-m7md/5brt-alo8t.html?arabic=%D8%AE%D8%A8%D8%B1%D8%AA%20%D8%A7%D9%84%D9%88%D9%82%D8%AA"}