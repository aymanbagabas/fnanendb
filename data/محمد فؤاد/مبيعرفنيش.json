{"title":"مبيعرفنيش","lyricist":"نادر عبدالله","composer":"وليد سعد","lyrics":"مبيعرفنيش غير لما الدنيا بتيجى عليه\nمبيعرفنيش غير لما الايام تجرح فيه\nطول عمرى معاه على الدنيا يا قلبى وعلى الايام\nضحتله كتير ولا عمرى فى مره ضحيت بيه\nمبيعرفنيش غير لما بس يحس بخوف\nيرجعلى اوام مكسوف قال يعنى وش كسوف\nلا ده اللى يعيش فى الدنيا يا قلبى ياما يشوف\nناس مش بتقدر مهما عشانهم نعمل ايه\nالي استحملته كتير وفى وقت الشده انا شلته\nالي استحملته ياما على حساب نفسى جاملته\nاعمل ايه تانى معاه اكتر من اللى عملته\nبإيده انا ضعت وليه دلوقتى حليت فى عنيه\n\nكان قلبى على نياته معاه مبيحسبهاش\nوده كان فى القسوه وكان فى الغدر ميتوصاش\nده الواحد اد معاش فى حاجات بتعدى عليه\nومحدش كده فى الدنيا بيتعلم ببلاش\nدى غريبه الدنيا وغريب حال البنى ادمين\nليه الغاليين بيبانوا فى الاخر مش غاليين\nمعقول فى ناس عشان نفسها غيرها يموت\nوفى ناس بتموت وتعيش غيرها ناس تانيين\nالي استحملته كتير وفى وقت الشده انا شلته\nالي استحملته ياما على حساب نفسى جاملته\nاعمل ايه تانى معاه اكتر من اللى عملته\nبإيده انا ضعت وليه دلوقتى حليت فى عنيه\n\nمبيعرفنيش غير لما بس يحس بخوف\nيرجعلى اوام مكسوف قال يعنى وش كسوف\nلا ده اللى يعيش فى الدنيا يا قلبى ياما يشوف\nناس مش بتقدر مهما عشانهم نعمل ايه\nالي استحملته كتير وفى وقت الشده انا شلته\nالي استحملته ياما على حساب نفسى جاملته\nاعمل ايه تانى معاه اكتر من اللى عملته\nبإيده انا ضعت وليه دلوقتى حليت فى عنيه","url":"https://fnanen.com/klmat/alaghany/m/m7md-foad/mby3rfnysh.html?arabic=%D9%85%D8%A8%D9%8A%D8%B9%D8%B1%D9%81%D9%86%D9%8A%D8%B4"}