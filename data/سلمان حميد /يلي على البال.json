{"title":"يلي على البال","lyrics":"يلي على البال تطري وانته ما تدري\nوش ذنبه اللي يحبك وانته خليته\nوش ذنب قلب رسم لك حبه العذري\nوش ذنب دمع على طاريك هليته\nلو كان عمري بديني فدوتك عمري\nلكن عمري بدين اللي ترجيته\nانه يرد الزمان اللي على خبري\nواعيش ليلك وحلم كم تمنيته\nيوم ان قلبك بصدري وانته في صدري\nطيف سكن بالحشا واثر الحشا بيته\nالايام تجري وعمري بالشقا يجري\nحتى الشقا من ترافقته وحبيته\nأصبر على حالتي ويملني صبري\nوأعيش في لوعتي وأقول يا ليته\nوالليل في ناظري يا صاحبي يسري\nوالشعر لأجل الهوى جبته وغنيته\nواذا تكلم عذولي قلت له عذري\nان الهوى يذبح العاشق وانا جيته\nواللي ما تدري إنك كل ما تطري\nيصيح بين الحنايا شي خليته","url":"https://fnanen.com/klmat/alaghany/s/slman-7myd/yly-3la-albal.html?arabic=&#x64A;&#x644;&#x64A; &#x639;&#x644;&#x649; &#x627;&#x644;&#x628;&#x627;&#x644;"}