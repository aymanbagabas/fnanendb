{"title":"لحن المفارق","lyrics":"بنت تمـر الضلـوع وبيتهـا بيتهـا\nما غيرتها السنين ومـا تغيـرت أنـا\nيوم اكشفت عـن مفاتنهـا وضميتهـا\nقالت لي الحب وش هو قلت بيت الهنا\nيا ليت مالي خفوق ينبـض و ليتهـا\nإلا نعس رمشها ما عـاد تسـرد بنـا\nيغار قميصهـا مـن لمـس جاكيتهـا\nلا هزت كتوفها كبر ودلع و اغتنـى\nخصر من الشوق ذا مالـو تماديتهـا\nإن أقبل الله لنـا وإن أدبـر الله لنـا\nأغلى المزايين و أحلاهم شهر صيتها\nفقيرة الخصر والأرداف ظفرة غنـا\nقالت يا زين المطر قال المطر جيتها\nلين السحب حاصرتها من هناك وهنا\nقلت لسنا الشمس علمنـي لا مريتهـا\nأبغي أشوف السنا لا من تعانق سنـا\nخلتني البارحـة و أنـا مـا خليتهـا\nغنيت لحن المفارق والهجـر والعنـا\nلي الحين وانا ضلوعي بيتهـا بيتهـا\nما غيرتها السنين ومـا تغيـرت انـا","author":"حمدان بن محمد بن راشد","composer":"فايز السعيد","url":"https://fnanen.com/klmat/alaghany/s/slman-7myd/l7n-almfar8.html?arabic=لحن المفارق"}