{"title":"نسيتني نفسك","lyricist":"فالح","composer":"طارق عبدالحكيم","lyrics":"نسيتني نفسك وانا اظن بنساك\nكثرت مواعيدك وضاعن وعودك\nعساك تلقى من يسليك ويسلاك\nولا تظن الحب كله وجودك\nيا قلب لك من يستودك ويهواك\nعندي شهود الحب وانشد شهودك\nغلط المسمي يوم سما وسماك\nاسمك على درب المحبة يقودك\n\nانا الذي في كل يوم اتحراك\nوخلفت هرجك كيف ضاعن عهودك\nليت اتهنا كل يومٍ برؤياك\nمتحملٍ يا زين ظلمك وكودك\nسبحان من صور جمالك وسواك\nيا زين طِرّافك ويا زين عودك\nزايد جمالك ياهوى البال خلاك\nتجعل صدودك عادةٍ لك تعودك\n\nمتى يدورن الليالي والافلاك\nوامشي على الرجلين وآصل حدودك\nيا زين شوفي لك ويا شين فرقاك\nياللي حَمَار الورد كنه خدودك\nبالليل اهوجس والنهار اتحراك\nمقدر على بعدك ولا اقدر صدودك\nلو غبت عن عيني ترى القلب يرعاك\nالشاهد الله بالدقيقه يرودك","url":"https://fnanen.com/klmat/alaghany/3/3bdal3zyz-alrashd/nsytny-nfsk.html?arabic=%D9%86%D8%B3%D9%8A%D8%AA%D9%86%D9%8A%20%D9%86%D9%81%D8%B3%D9%83"}