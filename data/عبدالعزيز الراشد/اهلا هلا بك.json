{"title":"اهلا هلا بك","lyricist":"فالح","composer":"طارق عبدالحكيم","lyrics":"اهلا هلابك عد ما هلت العين\nمني عليك لا ذكرتك وهلِ\n\nدمعٍ على خدي الوف الملايين\nلو حرق الخدين لجلك رضاً لي\n\nانت الذي ماغيرك احدٍ يسلين\nلا والذي كملك مالي مسلي\n\nالا انت يا سيد البني المزايين\nياللي على عرش الفؤاد مْتولي\n\nاقسمت لك بمكون الخلق تكوين\nلجعل لحبك بالضماير محلِ\n\nمهما نحاك البعد ولا منحين\nعد الثواني طاريك طاريٍ لي\n\nلا تحسب اني مقفي ٍعن مقفين\nولا تحسب ان البعد عنكم هواً لي\n\nاغلى وداعه عندكم للمحبين\nقلبٍ عطيته بين عبره وذلِ\n\nاللي جرى يا منوة العين كافين\nعصريّة الجمعه على ليلةٍ لي","url":"https://fnanen.com/klmat/alaghany/3/3bdal3zyz-alrashd/ahla-hla-bk.html?arabic=%D8%A7%D9%87%D9%84%D8%A7%20%D9%87%D9%84%D8%A7%20%D8%A8%D9%83"}