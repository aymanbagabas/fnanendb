{"title":"ياحبيب الروح","lyricist":"حسين السيد","composer":"رياض السنباطي","lyrics":"يا حبيب الروح  فين ايامك وحشتني ووحشني خصامك\nيا حبيب الروح فين ايامك\nايامك الحلوة اللي فاتتني يا ريت كان عمري اقصر منها\nلكن الايام جت سبقتنى وانا اللي صبحت بعيد عنها\nلا انا طايلة عطفك وحنانك ولا طايلة حتى حرمانك\nيا حبيب الروح فين ايامك\nيا حارمني من عز هناي شوف حالى باين فى عيني\nان كنت قريب ابكي معاي وان كنت بعيد ابكي علي\nانده لي حتى فى منامك تلاقيني عروسة احلامك\nيا حبيب الروح فين ايامك\nانت اللي قدرت تفرحني وانت اللى عرفت تبكيني\nدلوقتي لا فرح بيسعدني ولا دمعة بتريح عيني\nما يفرحنيش غير ايامك ولا يسعدنيش الا كلامك\nيا حبيب الروح فين ايامك","url":"https://fnanen.com/klmat/alaghany/l/lyla-mrad/ya7byb-alro7.html?arabic=%D9%8A%D8%A7%D8%AD%D8%A8%D9%8A%D8%A8%20%D8%A7%D9%84%D8%B1%D9%88%D8%AD"}