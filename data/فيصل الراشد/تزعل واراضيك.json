{"title":"تزعل واراضيك","lyricist":"حمد السعيد","date":"2011","lyrics":"تزعل واراضيك واتلذذ بتزعيلك\nتبي الصراحه انا مجنون زعلاتك\nلا قمت تبعد وانا اقرب وادنيلك\nوامسك طرف غترتي وامسحها دمعاتك\n\nوتبدي تعاتب وانا كلي انتباهيلك\nمانيب يمك انا عيني علي شفاتك\nوتعيد حكيك وتفرك حيل منديلك\nوتخالطت صادق حروفك بوناتك\n\nواحاول ارضيك مدري منين ابديلك\nواتلهف لبسمتك وارد ضحكاتك\nعيني علي خطاك والقلب يدعيلك\nتبي الصراحه انا اعشق كل حالاتك\n\nيسرقني الوقت ولا يمديني احكيلك\nكلامي الي تحفظته لشوفاتك\nوقت الوعد فات وعيوني تراعيلك\nواقفيت واشغلت قلبي بلتفاتاتك","url":"https://fnanen.com/klmat/alaghany/f/fy9l-alrashd/tz3l-oaradhyk.html?arabic=%D8%AA%D8%B2%D8%B9%D9%84%20%D9%88%D8%A7%D8%B1%D8%A7%D8%B6%D9%8A%D9%83"}