{"title":"حبه جنه","author":"محمد عاطف","composer":"مدين","date":"2018","lyrics":"حبه جنة أنا عشت فيها\nقربه فرحة حلمت بيها\nده اللي بيه إحلو عمري\nده اللي أنا هديله عمري\nياما ليالي بستنى لقاه\nمهما قتله واتحكاله\nمستحيل أوصف جماله\nرقة الدنيا في عيونه\nقلبي كان الله في عونه\nمن اللي أنا حسيته معاه\nكل يوم ألقى روحي بتنده ليه\nعلى العموم مش هخبي وأداري عليه\nإنه غيرني وسرقني وإن أنا اتعلقت بيه\nاللي فات من حياتي ضايع قبليه\nفيه حاجات حلوة حصلتلي على إيديه\nكل لحظة تزيد غلاوتة وناوي يعمل تاني إيه\n...\nلما أغمض قلبي شايفه\nاسمي غنوة ما بين شفايفه\nصوته أجمل صوت نداني\nابتسامته مطمناني\nيوماتي بالي عليه مشغول\nبالأمانة وبصراحة\nكنت عمري ما هلقى راحة\nلولا بالصدفة لقيته\nاللي بالغالي اشتريته\nمنايا أعيش وياه على طول\nكل يوم ألقى روحي بتنده ليه\nعلى العموم مش هخبي وأداري عليه\nإنه غيرني وسرقني وإن أنا اتعلقت بيه\nاللي فات من حياتي ضايع قبليه\nفيه حاجات حلوة حصلتلي على إيديه\nكل لحظة تزيد غلاوتة وناوي يعمل تاني إيه","url":"https://fnanen.com/klmat/alaghany/sh/shyryn/7bh-jnh.html?arabic=%D8%AD%D8%A8%D9%87%20%D8%AC%D9%86%D9%87"}