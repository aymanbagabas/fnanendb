{"title":"واحده واحده يابسكليته (دويتو)","lyricist":"ابو السعود الابياري","composer":"عزت الجاهلي","date":"1950","lyrics":"(كارم محمود)\nواحدة واحدة يا بسكليته  سمي على أمورة الحتة\nوخطوة خطوة وامشي بهداوة\nوحسن خالص على الحلاوة\nواحدة واحدة يا بسكليته\nمن الساعة واحدة للساعة سته\nيا بسكليتة\nيا منورة الترسكل بحسنك يا ريته كان عربية بويه\nعشان يا روحي يليق بمحاسنك\nيا رقة خالص يا سمبتيه\nشوفي الجمال دا يا بسكليته\nواحدة واحدة يا بسكليته\nواحدة واحدة يا بسكليته\nمن الساعة واحدة للساعة سته\nيا بسكليتة\n(شادية)\nما دمت جنبك وسامعه قلبك بيقول لي اهواك\nفي بسكليته ولا ف كاريته اتهنى يا ملاكي\nمادام بحبك عينيَ دايما البسكليته تشوفها بولمان\nوده انتي شاهده يا بسكليته\nواحدة واحدة يا بسكليته\nمن الساعة واحدة للساعة سته\nيا بسكليتة\n(كارم محمود)\nامتى الهوى يجي سوا واللي انكوى يرتاح ويتهنى\n(شادية)\n\nبكرا الهنا ينده لنا ويقول لنا ما تنقشوا الحنا\n(كارم محمود)\nانتِ وانا ما لناش غنى عن بعضنا في النار وفي الجنة\n(شادية)\nوانت الحبيب وانت النصيب وازاي اطيب وانت بعيد عنا\n(كارم محمود)\nلو يظلمونا ويفرقونا نهرب يا روحي\n(شادية)\nطب وان شافونا\n(كارم محمود)\n\nاخذك وأجري عالبسكليته من مصر دغري لأي حته\nوواحدة واحدة يا بسكليته\nمن الساعة واحدة للساعة سته\nيا بسكليتة","url":"https://fnanen.com/klmat/alaghany/sh/shadyt/oa7dh-oa7dh-yabsklyth--doyto-.html?arabic=%D9%88%D8%A7%D8%AD%D8%AF%D9%87%20%D9%88%D8%A7%D8%AD%D8%AF%D9%87%20%D9%8A%D8%A7%D8%A8%D8%B3%D9%83%D9%84%D9%8A%D8%AA%D9%87%20(%D8%AF%D9%88%D9%8A%D8%AA%D9%88)"}