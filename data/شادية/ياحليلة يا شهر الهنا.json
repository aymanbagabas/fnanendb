{"title":"ياحليلة يا شهر الهنا","lyrics":"ياحليلة\nمدنة جامعنا زوقوها الليلة\nوولادنا عملوا في البلد هليلة\nوكل بيت اتلم فيه خلانه واتلمت العيلة وعيلة العيلة\nيتهنوا ويهنوا ... ويباركوا ويغنوا\nياحليلة يا شهر الهنا يا حليلة\n\nوولاد حارتنا ربنا يحرسهم\nمزقططين ومولعين فوانيسهم\nاتلموا ع الناصية يقولوا ويحكوا\nنور الصيام وجماله بيونسهم\nوالفرحة في عينيهم حكاية طويلة\nياحليلة يا شهر الهنا يا حليلة\n\nرمضان يا شهر الخير يانور رباني\nده كل يوم بيفوت بيزيد ايماني\nوادي لياليك الجميلة بتجري\nوبعودة ياشهر المحبة تاني\nيابو الكرم يابو ليالي جميلة\nياحليلة يا شهر الهنا ياحليلة","url":"https://fnanen.com/klmat/alaghany/sh/shadyt/ya7lylt-ya-shhr-alhna.html?arabic=%D9%8A%D8%A7%D8%AD%D9%84%D9%8A%D9%84%D8%A9%20%D9%8A%D8%A7%20%D8%B4%D9%87%D8%B1%20%D8%A7%D9%84%D9%87%D9%86%D8%A7"}