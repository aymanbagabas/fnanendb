{"title":"الورد ده وردهم","lyrics":"الورد ده وردهم والشوك هاتوه ليا\nأنا راويته لهم بدموعى وعنيا\nأفرح على فرحهم مهما يكون جرحى\nوابكى على جرحهم و أنا فى ليل فرحى\nودمعهم دمعى لو سال يبكينى\nوشمعهم شمعى لو قاد يهنينى\nوأقيد فى يوم فرحهم الشمع بأيديا\nالورد ده وردهم والشوك هاتوه ليا\n\nأول ما شوفت الهوى شفته على أيديهم\nوقلبى لما نوى ندرته لعينيهم\nندرى ووفيته يا فرحتى بندرى\nوحيهم جيته لاقيت هناك بدرى\nأنا ليا مين بعدهم أشيله فى عنيا\nالورد ده وردهم والشوك هاتوه ليا\nأنا رويته لهم بدموعى و عنيا\nالورد ده وردهم والشوك هاتوه ليا","url":"https://fnanen.com/klmat/alaghany/sh/shadyt/alord-dh-ordhm.html?arabic=%D8%A7%D9%84%D9%88%D8%B1%D8%AF%20%D8%AF%D9%87%20%D9%88%D8%B1%D8%AF%D9%87%D9%85"}