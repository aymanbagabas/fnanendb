{"title":"انساك","lyrics":"انساك !\n\nده كلام ؟\n\nانساك !\n\nياسلام !!\n\nاهو ده اللي مش ممكن ابدا\n\nولا افكر فيه ابدا\n\nدا مستحيل قلبي يميل ويحب غيرك ابدا\n\nاهو ده اللي مش ممكن ابدا\n \nولا ليله ولا يوم انا ذقت النوم ايام بعدك\n\nكان قلبك فين وحنانك فين\n\nانا انسى جفاك وعذابي معاك ما انساش حبك\n\nانساك !\n\nده كلام ؟\n\nانساك ! ياسلام !!\n\nواحب تاني ليه واعمل في حبك ايه\n\nدا مستحيل قلبي يميل ويحب غيرك ابدا\n\nاهو ده اللي مش ممكن ابدا\n \nذكريات حبي وحبك ما انسهاش\n\nهي ايامي اللي قلبي فيها عاش\n\nفيها احلامي قلتها وحققتها لي\n\nوفيها احلامي لسه انا ما قلتهاش\n\nاللي فات من عمري كان لك من زمان\n\nواللي باقي منه جاي لك له اوان\n\n\n\nواحب تاني ليه واعمل في حبك ايه\n\nدا مستحيل قلبي يميل ويحب غيرك ابدا\n\nاهو ده اللي مش ممكن ابدا\n \nكان لك معايا اجمل حكايه في العمر كله\n\nسنين بحالها مافات جمالها على حب قبله\n\nسنين ومرت زي الثواني في حبك انت\n\nوان كنت اقدر احب تاني احبك انت\n\nكل العواطف الحلوه بيننا\n\nكانت معانا حتى في خصامنا\n\nوازاي تقول انساك واتحول\n\nوانا حبي لك اكتر م الاول\n\n\n\nواحب تاني ليه واعمل في حبك ايه\n\nدا مستحيل قلبي يميل ويحب غيرك ابدا\n\nاهو ده اللي مش ممكن ابدا","author":"مأمون الشناوي","composer":"بليغ حمدي","date":"1962","url":"https://fnanen.com/klmat/alaghany/a/am-klthom/ansak.html?arabic=انساك"}