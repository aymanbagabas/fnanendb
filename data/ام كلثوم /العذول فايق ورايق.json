{"title":"العذول فايق ورايق","author":"حسن صبحي","composer":"زكريا احمد","date":"1932","lyrics":"العزول فايق ورايق ** عمره ما ذاق الغرام\nقلبه ما يرحمش عاشق ** بس شاطر في الكلام\n\nقلبي لو مال يوم لغيرك ** يبقى عن جسمي غريب\nوانت لو تسأل ضميرك ** ما تلاقيش غيري حبيب\n\nخبي نورك وانت عارف ** فيك متيم وانت شايف\nبس خايف م الكلام\n\nفي هواك شفت العجايب ** اه يا ناري من هواك\nعقلي فيك حاضر وغايب ** والفؤاد والروح معاك\n\nبس قللي ايه رأيته ** في الفؤاد اللي كويته\nبعد سيرك والخصام\n\nجرح قلبي والعواطف ** كل ده محسوب عليك\nيمكن الايام تصادف ** واشكي حالي بين ايديك\n\nليه تعاند بس هاود ** واترك العذال وكايد\nيبقى حبك ع المرام","url":"https://fnanen.com/klmat/alaghany/a/am-klthom/al3zaol-fay8-oray8.html?arabic=&#x627;&#x644;&#x639;&#x630;&#x648;&#x644; &#x641;&#x627;&#x64A;&#x642; &#x648;&#x631;&#x627;&#x64A;&#x642;"}