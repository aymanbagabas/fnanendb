{"title":"اهل الهوى","lyrics":"أهل الهوى يا ليل فاتوا مضاجعهم\n\nواتجمعوا يا ليل صحبه وأنا معهم\n\nيطـولوك يا ليل من اللي بيهم\n\nوأنت يا ليل بس اللي عالم بيهم\n\nفيهـم كسير القلب\n\nو المتألـــــــم واللي كتم شكواه\n\nو لم يتكلـــــم\nواللي قعد بعد الحبايب وحــده\n\nوبات حزين بشكي هيامه ووجده\n\nيشكوا ولا مخلوق سمع شكواهـــم\n\nإلا الكواكب في السماء سمعاهـــم\n\nيطولوك يا ليل بالسهد والأفكــــــار\n\nوالشمس بعد الليل تطلع عليهـــم نار\n\nوبعد طول الويــل تطلع لهم يا ليل\n\nويقصروك يا ليل في صحبه هنيــه\n\nعلــى وتـــر رنــــان للصبحيــة\n\nفيهم يا ليل خل عطف خلــــــه\n\nويقول له لحن الشوق وخله يقول له\n\nيا ليل .. .يا ليل ... ياليل ... ياليل\nويقصروك ياليل على هنا وسـرور\n\nوالشمس بعد الليل تطلع عليهم نار نور\n\nويسألوك يا ليــل أمتى تعود يا ليل\nناس من قلوبها تقول يا ليـــــل\n\nوناس على الأرغول تقول يا ليـــل\n\nواحنا معانا بـــدر طالع في ليلة قدر\n\nفيها حبيب القلـب وافى و وافى النذر\n\nهو يقول يا ليل واحنا نقول يا ليـل\n\nوكلنــا بنقـول يا ليــــل يا ليـــل\n\n \n\n\n\n\nمحمود بيرم التونسي\n\n\n\n\n\n\nزكريا احمد\n\n\n\n\n\n\n1944","author":"محمود بيرم التونسي","composer":"زكريا احمد","date":"1944","url":"https://fnanen.com/klmat/alaghany/a/am-klthom/ahl-alhoa.html?arabic=اهل الهوى"}