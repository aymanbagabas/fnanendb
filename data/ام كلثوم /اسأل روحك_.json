{"title":"اسأل روحك","lyrics":"إسأل روحك \nإسأل قلبك \nقبل ما تسأل إيه غيّرني\nأنا غيّرني عذابي في حبك \nبعد ما كان أملي مصبّرني\nغدرك بيّ \nأثّر فيّ \nو اتغيّرت شوية شوية\nاتغيّرت و مش بإيدية\nو بديت أطوي حنيني إليك \nو أكره ضعفي و صبري عليك\nو اخترت ابعد \nو عرفت أعند\nحتى الهجر قدرت عليه \nشو ف القسوة بتعمل إيه\nكنت زمان بلاقيك بحناني \nبحر محبة و بر أمان\nكنت باحس ان انت زماني \nيومي و بكرة و بعده كمان\nكنت باشوفك بعيون حبي \nو انت بعيد أو و انت بقربي\nأقرب من بسمتي لشفايفي \nأقرب من إحساسي لقلبي\nبعد الود اللي راعيته لك \nبعد الحب اللي وهبته لك\nبعد العمر اللي انا عشته لك \nفيه إيه تاني أقدمه لك؟\nغدرك بيّ \nأثّر فيّ \nو اتغيّرت شوية شوية\nاتغيّرت و مش بإيدية\nو بديت أطوي حنيني إليك \nو أكره ضعفي و صبري عليك\nو اخترت ابعد \nو عرفت أعند\nحتى الهجر قدرت عليه \nشو ف القسوة بتعمل إيه\nأنا مانسيتش الحب و عهده \nو لا أيامه ولا لياليه\nأما ان كان ع الحب لوحده \nمن غير هجرك أهلا بيه\nأنا حيّرني هواك \nو أنا علشان انساك\nبابعد عن كل مكان \nرحته و لو مرة معاك\nو اهرب من أقرب ناس \nيعرفوا قصتي وياك\nو باغيّر أي كلام \nبيجيب سيرة لذكراك\nوصلتني للحال ده بإيدك \nبعد ما كانت روحي ف إيدك\nسِبتك و مفيش حد في عمري \nيشغل عنك قلبي و فكري\nسِبتك من غير حتى ما أفكّر \nحأقدر أسيبك أو مش حأقدر\nغدرك بيّ \nأثّر فيّ \nو اتغيّرت شوية شوية\nاتغيّرت و مش بإيدية\nو بديت أطوي حنيني إليك \nو أكره ضعفي و صبري عليك\nو اخترت ابعد \nو عرفت أعند\nحتى الهجر قدرت عليه \nشو ف القسوة بتعمل إيه\nإسأل روحك \nإسأل قلبك \nقبل ده كله اتغيروا ليه\nأنا غيرني عذابي ف حبك \nلكن انت غيّرك إيه؟\nهو حناني عليك قسّاك حتى عليّ؟\nولا رضايَ كمان خلاك تلعب بيّ؟\nولا تسامح روحي معاك غرّك بيّ؟\nأنا يا حبيبي صحيح باتسامح \nإلا ف عزة نفسي و حبي\nو اما يفيض بي ما باعرف أصالح \nو أعرف آجي كتير على قلبي\nغدرك بيّ \nأثّر فيّ\nو اتغيّرت شوية شوية \nاتغيّرت و مش بإيدية\nو بديت أطوي حنيني إليك \nو أكره ضعفي و صبري عليك\nو اخترت أبعد و عرفت أعند \nحتى الهجر قدرت عليه\nو انت يا عيني \nلو في مكاني يا عيني\nكنت حتعمل غير كده إيه؟\nإسأل روحك\n\n\n\n\n\n\n\n\n\n\n\n\n\n\n\n\n\n\n\n\n\n\nاستمع إلى \"اسأل روحك\" على أنغامي","author":"عبد الوهاب محمد","composer":"محمد الموجي","date":"1970","url":"https://fnanen.com/klmat/alaghany/a/am-klthom/asal-ro7k.html?arabic=اسأل روحك"}