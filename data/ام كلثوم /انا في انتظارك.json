{"title":"انا في انتظارك","author":"محمود بيرم التونسي","composer":"زكريا احمد","date":"1943","lyrics":"أنا في انتظارك خليت\nناري في ضلوعي وحطيت\n\nإيدي على خدي وعديت\nبالثانية غيابك ولا جيت\n\nياريت ياريت ياريت\nيا ريتني عمري ما حبيت\n\n\n\nعايز أعرف لا تكون غضبان\nأو شاغل قلبك انسان\n\nخليتني من يأسي أقول\nالغيبة دي غيبة على طول\n\nواتفكر إيه اللي جنيت\nمن ذنب يسيئك ما لقيت\n\nياريت ياريت ياريت ياريت\nيا ريتني عمري ما حبيت\n\n\n\nاتقلب على جمر النار\nواتشرد ويا الأفكار\n\nالنسمة أحسبها خطاك\nوالهمسة أحسبها لغاك\n\nعلى كده أصبحت وأمسيت\nوشافوني وقالوا اتجنيت\n\nياريت ياريت ياريت ياريت\nيا ريتني عمري ما حبيت\n\n\nتوعدني بسنين وايام\nوتجيني بحجج وكلام\n\nوتسلم وتمر قوام\nاو تخلف وتقول لي نسيت\n\nياريت ياريت ياريت ياريت\nيا ريتني عمري ما حبيت","url":"https://fnanen.com/klmat/alaghany/a/am-klthom/ana-fy-antzhark.html?arabic=%D8%A7%D9%86%D8%A7%20%D9%81%D9%8A%20%D8%A7%D9%86%D8%AA%D8%B8%D8%A7%D8%B1%D9%83"}