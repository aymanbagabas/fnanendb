{"title":"بالسلام احنا بدينا","lyrics":"بالسلام احنا بدينا .. بالسلام\n\nردت الدنيا علينا .. بالسلام\n\nياسلام .. ياسلام .. ياسلام .. ياسلام\n\n---\n\nبالسلام .. بالمحبه .. الدنيا تحيا\n\nليه يكونوا ناس في ناحيه .. وناس في ناحيه\n\nمهما كنا .. ومهما كنتم .. من حقوقنا .. احنا وانتم\n\nالحياة .. والسلام ..\n\nياسلام .. ياسلام\n\n---\n\nللحبايب .. احنا مدينا الايادي\n\nرحبت بينا الامم من كل وادي\n\nتحيا في النور .. كل امه .. والحقيقه نشوفها لما\n\nنبتعد عن الظلام .. بالسلام\n\nياسلام .. ياسلام\n\n ---\n\nالسلام كلمة وحده يا جمالها\n\nياسلام لما قام (جمال) وقالها\n\nجوهرة بالدنيا كانت .. مستخبيه وبانت\n\nبالسلام .. بالسلام\n\nياسلام .. ياسلام","author":"بيرم التونسي","composer":"محمد الموجي","date":"1958","url":"https://fnanen.com/klmat/alaghany/a/am-klthom/balslam-a7na-bdyna.html?arabic=بالسلام احنا بدينا"}