{"title":"الحب كده","lyrics":"الحب كده وصال ودلال ورضا وخصام\n\nاهو من ده وده الحب كده مش عايز كلام\n\nالحب كده\n\nحبيبي لما يوعدني تبات الدنيا ضحكالي\n\nولما وصله يسعدني ما افكر في اللي يجرالي\n\nينسيني الوجود كله ولا يخطر على بالي\n\nولما طبعه يتغير وقلبي يبقى متحير\n\nمع الافكار ابات في نار وفي حيرة تبكيني\n\nوبعد الليل يجينا النور وبعد الغيم ربيع وزهور\n\nاهو من ده وده الحب كده مش عايزه كلام\n\nالحب كده\n\nحبيب قلبي يا قلبي عليه ولو حتى يخاصمني\n\nويعجبني خضوعي اليه واسامحه وهو ظالمني\n\nوبعد الغيم ما يتبدد وبعد الشوق ما يتجدد\n\nغلاوته فوق غلاوته تزيد ووصله يبقى عندي عيد\n\nوبعد الليل يجينا النور وبعد الغيم ربيع وزهور\n\nاهو من ده وده الحب كده مش عايزه كلام\n\nالحب كده\n\nيا سعده اللي غرف مرة حنان الحب وقساوته\n\nويا قلبه اللي طول عمره ما داق الحب وحلاوته\n\nتشوفه يضحك وفي قلبه الاسى والنوح\n\nعايش بلا روح وحيد والحب هو الروح\n\nحبيب قلبي وقلبي معاه بحبه في رضاه وجفاه\n\nاوريه الملام بالعين وقلبي على الرضا ناوي\n\nبيجرح قد ما يجرح ويعطف تاني ويداوي\n\nاهو من ده وده الحب كده مش عايزة كلام\n\nالحب كده\n\n\n كلمات:\n\n\n\n\n\n\n ألحان:\n\n\n\n\n\n\n تاريخ:","author":"محمود بيرم التونسي","composer":"رياض السنباطي","date":"1965","url":"https://fnanen.com/klmat/alaghany/a/am-klthom/al7b-kdh.html?arabic=الحب كده"}