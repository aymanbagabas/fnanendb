{"title":"امي","lyricist":"هنري زغيب","composer":"الياس رحباني","lyrics":"تاكي ورا المتراس يا إمي\nمجروح وعم بكتبلك بدمي\nوحولي رفاق كتار ونار تاكل نار\nودخان ضارب حولنا زنار\nبس مش حامل هموم اللي صار\nحامل همومي الحافية يا إمي\nإمي أنا بعرف حنان الأم\nع ابن غايب ع ولد مفقود\nمش هم لو بوقع أنا\nاللي بهم.. إن وقعت الحبة يسلم العنقود\n(امشي على ما يقدر الله.. ما يصير إلا اللي كتبه الله)\nولبنان لبنان اللي مصيره مهم\nوصفى علينا وحدنا مسنود\nما بتركه مدبوح ينزف دم\nتحت صوت النار والبارود\n(امشي على ما يقدر الله.. ما يصير إلا اللي كتبه الله)\nوالحزن يكبر والبلاد يعم\nوالحدود تصير غير حدود\nوالشعب يوقع بين هم وغم\nوع جبالنا تلوح بيارق سود\nإمي.. إذا مني أنا ما ضل\nلا إيد إقدر مدها ولا زنود\nبجفون عينيي التراب بلم\nوبشمشمه وبوسه بتم\nتشم ريحة أرض أول إم\nوتشم ريحة إم يا إمي","url":"https://fnanen.com/klmat/alaghany/m/majdh-alromy/amy.html?arabic=%D8%A7%D9%85%D9%8A"}