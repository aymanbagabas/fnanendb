{"title":"دق ابوابهن","lyrics":"دق بوابهن بهل الليلة قلن عليهن ينعاد\nقول لكل صحابي وأهلي عينيهن أحلى الأعياد\nضوي شموعهن شمعة شمعة\nامسحلي دموعهن دمعة دمعة\nحبهن عني وبوس عيونن ما تنسى تعيد الاولاد\nحبهن عني وبوس عيونن هي ليلة عيد الميلاد\nوقلن مهما غابوا عنا رح يبقوا أعز الناس\nقلن راحوا وبعدهن منا ورح يبقوا أحلى إحساس\nغيابهن زاد حضورهن فينا وحضورهن شمس بتروينا\nشمسهون دفى ليالينا نجمة نجوم الميلاد\nشمسهون دفى ليالينا مهما كانوا عنا بعاد\nواللي صاروا عندك ربي قربوني من بهاك\nبشعر بروحهن ع دربي بحسهن من حولي ملاك\nالأقرب من روحي لقلبي شوقوني لرؤياك\nمن قلبي بهديهن حبي وبصلي ينالوا رضاك\nيللي صاروا عندك ربي عيدهن الليلة بسماك","url":"https://fnanen.com/klmat/alaghany/m/majdh-alromy/d8-aboabhn.html?arabic=%D8%AF%D9%82%20%D8%A7%D8%A8%D9%88%D8%A7%D8%A8%D9%87%D9%86"}