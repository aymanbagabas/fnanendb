{"title":"ليلتنا من ليالي العمر","author":"زكي ناصيف","composer":"زكي ناصيف","date":"1986","lyrics":"ليلتنا من ليالي العمر.. النجمات بترقص فيها\nليلتنا لطلوع الفجر.. مندبكها ومنغنيها\nليلتنا أحلى صورة.. من الأحلام المسحورة\nملوى العين جبين البدر مزينها ومضويها\nدبكتنا ايد بإيد فرحة عيد\nمحلا دبكتنا\nدبكتنا عمر جديد وفجر جديد\nبيحكي عزتنا\nيا قمر ضل قبالنا.. واسهر معنا كرمالنا\nوأنت العارف بحوالنا.. ومسايرها ومربيها\nيا غزيل يابا يابا يابا\nومسايرها ومربيها\nيا قمر ضل قبالنا.. وضلك شاهد ع حوالنا\nبكرا خبر أجيالنا.. خبر قصتنا وارويها\nيا غزيل يابا يابا يابا\nخبر قصتنا وارويها\nليلتنا الوعد الغالي.. بدوالي الكرم العالي\nهالليلة ولا كل العمر.. نعدو ليالي ونضويها\nدبكتنا بدها زنود تشد زنود\nمحلا دبكتنا\nدبكتنا صف أسود جنود جنود\nتحمي رايتنا\nيا رب تصون بلادنا.. وتبارك أرض ولادنا\nهي أمانة أجدادنا .. ونحنا بالروح منفديها\nيا غزيل يابا يابا يابا\nنحنا بالروح منفديها\nبارك يا رب حصادنا.. ومواسمنا وعيادنا\nونذكر فيها روادنا.. وع سنين العمر منحييها\nيا غزيل يابا يابا يابا\nع سنين العمر منحييها\nيا ربي تصون بلادنا\nيا ربي إيدك تحميها","url":"https://fnanen.com/klmat/alaghany/m/majdh-alromy/lyltna-mn-lyaly-al3mr.html?arabic=%D9%84%D9%8A%D9%84%D8%AA%D9%86%D8%A7%20%D9%85%D9%86%20%D9%84%D9%8A%D8%A7%D9%84%D9%8A%20%D8%A7%D9%84%D8%B9%D9%85%D8%B1"}