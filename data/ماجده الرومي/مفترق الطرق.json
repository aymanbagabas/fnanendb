{"title":"مفترق الطرق","lyricist":"صلاح جاهين","composer":"كمال الطويل","date":"1976","lyrics":"ساعات أقوم الصبح قلبي حزين\nأطل بره الباب .. ياخدني الحنين\nاللي اشتريته انباع .. واللي لقيته ضاع\nواللي قابلته راح .. و فات الأنين\nواأرجع وأقول\nلسه الطيور بتفن .. والنحليات بتطن\nوالطفل ضحكه يرن\nمع إن .. مش كل البشر فرحانين\nحبيبي سكر مر طعم الهوي\nفرق ما بينا البين ما عدناش سوا\nحرام عليك يا عذاب .. نبقي كده أغراب\nدا البعد والله جرح من غير دوا\nآدي اللي كان و آدي القدر و آدي المصير\nنودع الماضي .. و حلمه الكبير\nنودع الأفراح .. نودع الأشباح\nراح اللي راح ماعادش فاضل كتير\nإيه العمل في الوقت ده يا صديق\nغير إننا عند إفتراق الطريق\nنبص قدامنا .. على شمس أحلامنا\nنلقاها بتشق السحاب الغميق\nوأرجع وأقول\nلسه الطيور بتفن .. والنحليات بتطن\nوالطفل ضحكه يرن\nمع إن .. مش كل البشر فرحانين","url":"https://fnanen.com/klmat/alaghany/m/majdh-alromy/mftr8-al6r8.html?arabic=%D9%85%D9%81%D8%AA%D8%B1%D9%82%20%D8%A7%D9%84%D8%B7%D8%B1%D9%82"}