{"title":"يا بلادنا","lyricist":"زكي ناصيف","composer":"زكي ناصيف","lyrics":"يا بلادنا مهما نسينا بربوعك نحنا ربينا\nكل حبة من ترابك قلب ولهفة أم تنادينا\nكل نسمة من ربوعك عيد ولهفة قلب وحب جديد\nكل شجرة بتلولح إيد بتسألنا وبتحينا\nكل حبة من ترابك قلب ولهفة أم تنادينا\nودروبنا اللي مشيناها بقلب الصخر حفرناها\nيا دروبنا اللي مشيناها ورد وفل فرشناها\nوقلوبنا اللي بدرناها وسهرنا ونطرناها\nوحقولنا اللي زرعناها وبالدمعات غمرناها\nودروب الخير دروبنا وقلوب كبيرة قلوبنا\nوطيوبنا ع شفاف الورد وملوى الكون طيوبنا\nأنت لنا عز وغنى يا بلادنا أنت لنا\nأنت لنا شعر وغنى يا بلادنا أنت لنا\nنغني للمي تحيينا نغني للفي تحمينا\nنغني هالأرض تعطينا وخير الدنيا تكفينا\nفرحنا كتير والقرايب تحلا أفراحن سوا\nويش يصير يا حبايب لو فرحنا سوا\nالشوق كبير يا حبايب ما النا صبور ع النوى\nويش يصير يا حبايب لو فرحنا سوا\nيا هلا..  باللي طلوا نجوم نجوم عم بيهلوا\nبالحلى دابوا وحلوا نغمشات الهوى\nيا هلا.. يا هلا.. ياهلا\nكل نسمة من ربوعك روح\nبتنعش قلب بتشفي جروح\nكل بسمة بالحب تبوح تفرحنا وتهنينا\nكل حبة من ترابك قلب ولهفة أم تنادينا\nيا بلادنا  نحنا إن غبنا عن عينك واتغربنا\nأشواقنا بتغالبنا وع حدودك بتقربنا\nيا بلادنا نحنا إن غبنا وطوفنا بمراكبنا\nع دروب مجدك غربنا وشرقنا بمواكبنا\nودروب الخير دروبنا وقلوب كبيرة قلوبنا\nوطيوبنا ع شفاف الورد وملوى الكون طيوبنا\nودروب المجد دروبنا وقلوب كبيرة قلوبنا\nوحروفنا  ع خيوط الشمس طيرنا مكتوبنا\nأنت لنا طول المدى يا بلادنا أنت لنا\nأنت لنا أحلى نِدى يا بلادنا أنت لنا\nنغني للمي تحيينا نغني للفي تحمينا\nنغني هالأرض تعطينا وخير الدنيا تكفينا\nطول المدى يا بلادنا أنت لنا طول المدى","url":"https://fnanen.com/klmat/alaghany/m/majdh-alromy/ya-bladna.html?arabic=%D9%8A%D8%A7%20%D8%A8%D9%84%D8%A7%D8%AF%D9%86%D8%A7"}