{"title":"راجع يتعمر لبنان","lyricist":"زكي ناصيف","composer":"زكي ناصيف","lyrics":"راجع راجع يتعمر.. راجع لبنان\nراجع متحلي وأخضر أكثر ما كان\nهلا يابا.. هلا يابا راجع لبنان\nيا زنود اللبنانية شدي معنا\nع الدبكة وع الغنية رجعنا رجعنا\nنحنا صفينا النية والله معنا\nدبكتنا انسانية وعونة أخوان\nهلا يابا.. هلا يابا راجع لبنان\nدبكتنا عونة أخوة صورة ومضمون\nصورتنا همة ونخوة تفرح العيون\nفيها البسمة اللي بتضوي القلب المحزون\nبعيون الغاضب قوة ترد العدوان\nهلا يابا.. هلا يابا راجع لبنان\nرجعنا الساعد بالساعد مشبوك منيح\nومشينا مشية مارد يضحك للريح\nطلتنا الكرم الواعد بعدو تلاويح\nيبشر بالصيف الوارد موسم حرزان\nهلا يابا.. هلا يابا راجع لبنان\nراجع راجع يتعمر.. راجع لبنان\nراجع متحلي وأخضر أكثر ما كان\nهلا يابا.. هلا يابا راجع لبنان","url":"https://fnanen.com/klmat/alaghany/m/majdh-alromy/raj3-yt3mr-lbnan.html?arabic=%D8%B1%D8%A7%D8%AC%D8%B9%20%D9%8A%D8%AA%D8%B9%D9%85%D8%B1%20%D9%84%D8%A8%D9%86%D8%A7%D9%86"}