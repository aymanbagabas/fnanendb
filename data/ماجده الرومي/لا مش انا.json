{"title":"لا مش انا","author":"حسين السيد","composer":"محمد عبدالوهاب","lyrics":"لأ مش أنا اللي ابكي ولا أنا اللي اشكي\nلو جار عليا هواك\nومش أنا اللي أجري وأقول عشان خاطري\nولا ليا حق معاك\nتبقى أنت هاجرني وأنت اللي ظالمني\nوفاكرني ح اترجاك\nأنا قلتها كلمة وكل شيء قسمة\nودي قسمتي وياك\nوكفاية قلبي انشغل على قلب خان الأمل\nوعايزني أرجع تاني لا أرجع لك تاني لا\nمن كم سنة لما دار الهوى بينا\nفاكر احنا قلنا ايه\nمش دي راحة قلبي ولا ده أمل حبي\nاللي اتفقنا عليه\nإش معنى أنا عهدك صنته ورعيت ودك\nوالعمر داب حواليه\nلكن اللي بيحبك مالوش تمن عندك\nوالغالي يرخص ليه\nأنا راح زماني هدر ولا كانش عندك خبر\nوعايزني أرجع تاني لا أرجع لك تاني لا\nأنا مش بعاتبك دلوقت أنا بدي أقول ليه ده يحصل\nعلشان نهايتك ونهايتي كان يجرى ايه لو كانت أطول\nغيروك علموك تنسى وتبيع اللي كان\nبعته ليه تنسى ليه فين حبيبي بتاع زمان\nفين قلبك من حبي ليه ماسكنش جنبي\nكان مشاركني ف عمري ونسي يشارك قلبي\nما قدرش يعرفني ما عرفش يفهمني\nوعشان ايه ما عرفش ده ذنبك مش ذنبي","url":"https://fnanen.com/klmat/alaghany/m/majdh-alromy/la-msh-ana.html?arabic=%D9%84%D8%A7%20%D9%85%D8%B4%20%D8%A7%D9%86%D8%A7"}