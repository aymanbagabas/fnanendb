{"title":"شربل","lyricist":"هنري زغيب","composer":"جوزيف عطيه","date":"2003","lyrics":"يا غافي وعيونك لعيننا نور\nزهرت ع جفونك حبة البخور\nقداسك الحقلة ومذبحك البيت\nبحنية السبلة ركعت وصليت\nيا شربل ساعدنا يا شربل احمينا\nالمحبسة وشو تضوي بقلبك بيوت\nوانخطافك يروي أشعار السكوت\nشو يغمر كتابك مخدة الحطب\nوتبوس ركابك طبق القصب\nشربل ساعدنا.. شربل احمينا\nحبة قمح ترمي وسنديانة عروق\nتركعلك الكرمة تعصرها وما تدوق\nحملتك الخمرة لدم المسيح\nوباركتها للصخرة كانت الـك ضريح\nشربل ساعدنا.. شربل احمينا\nيا عريس الطاعة هالأرض الـ حبيت\nغرقت بأوجاعها ضوي سراج الزيت\nردها للعطا رجعلها الأمان\nأنت اللي انعطى الك مجد لبنان\nشربل ساعدنا.. شربل احمينا","url":"https://fnanen.com/klmat/alaghany/m/majdh-alromy/shrbl.html?arabic=%D8%B4%D8%B1%D8%A8%D9%84"}