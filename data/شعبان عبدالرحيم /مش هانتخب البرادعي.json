{"title":"مش هانتخب البرادعي","lyrics":"مش هانتخب البرادعي ولا حتى في الخيال\nالريس لسه كويس والصحة عال العال\nكبير وعنده خبرة ويعرف حاجات كتير\nوأهل زمان قالولنا إن الكبير كبير\nمش أي حد يحكم بلدنا بلد النصر\nغير حد يكون عارفنا\nوعاش على أرض مصر\nأنا هانتخبك يا ريس لو حتي دمي سال\nوإن ما ترشحتش أنت أنا هانتخب جمال\nالناس عايزة الأمان في حياتها كلها وأكلها\nوانت اللي في كل أزمة نلاقيك بتحلها\nمن غيرك يبقي ريسنا ويلم شملنا\nدا انت فاهمنا ودارسنا وعايش وسطنا\nخليك معانا يا ريس متسبش النار تقيد\nوعدي بينا الصعب واعمل عبور جديد\nالشعب المصري الطيب عايز منك كتير\nومصر تستحق مجهودك الكبير\n\n\n كلمات:\n\n\n\n\n\n\n ألحان:\n\n\n\n\n\n\n تاريخ:","author":"اسلام خليل","composer":"شعبان عبدالرحيم","date":"2011","url":"https://fnanen.com/klmat/alaghany/sh/sh3ban-3bdalr7ym/msh-hant5b-albrad3y.html?arabic=مش هانتخب البرادعي"}