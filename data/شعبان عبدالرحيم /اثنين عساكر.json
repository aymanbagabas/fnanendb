{"title":"اثنين عساكر","author":"اسلام خليل","lyrics":"كام الف مره أحذر .. من اسرائيل كلها\nفاكريني كنت بهزر .. أهي بانت على أصلها\n\nعلشان اتنين عساكر .. عاملين قلق كبير\nخلاص نسيوا المجازر .. والكام مليون أسير\nحزين على لبنان .. والشعب اللي اتضرب\nوعلى فلسطين كمان .. راح فين صوت العرب\nمن اسرائيل ونارها .. كم الف بيت اتهد\nامريكا واقفه جارها .. ومش هممها حد\nعايزين اعلام يداري .. مصايبهم الكتيره\nضربو قناة المناره .. وعينهم ع الجزيره\nقالوا في العراق كيماوي .. الكل قال أمين\nأهي كترت البلاوي .. هفضل أفهم في مين\nخلاص بقينا مزه .. لب وترمس وشاي\nسوريه ولبنان وغزه .. والباقي لسه جاي\nعاملين علينا لمه ..يدوب قاعدين نبص\nوالضرب في كل يمه .. والكل هس هس\nلو اي حد قاوم .. نقول تسلم ايديك\nعلى غدر الصهيونيه .. احسن مانلوم عليه\nليهم سنين طويله .. قاعدين يتنططو\nضربه واحده في ايفا خلاهم عيطو\nشارون ارتحنا منه .. قولنا هنلاقي حد\nوأتاري اللي بعد منه .. طلع أوسخ واذل\nيا عرب بلاش تشدو .. وبلاش في بعض نعض\nلو ع الإهانه سكتو .. اومل في ايه ح نرد\nيا عم عربي اصحى .. يا عم عربي فوق\nسايبني لوحدي ااتي .. والحال عمال يسوء","url":"https://fnanen.com/klmat/alaghany/sh/sh3ban-3bdalr7ym/athnyn-3sakr.html?arabic=&#x627;&#x62B;&#x646;&#x64A;&#x646; &#x639;&#x633;&#x627;&#x643;&#x631;"}