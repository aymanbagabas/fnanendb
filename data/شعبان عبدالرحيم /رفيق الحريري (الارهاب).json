{"title":"رفيق الحريري (الارهاب)","lyrics":"محبش الإرهاب .. وبقولها من ضميري\n\nوزعلنا جدا جدا .. لما اتقتل الحريري\nده شغل ناس كبيره .. ولازم نعترف\n\nعايزنا نبقى في حيره .. وتملي نختلف\nكان الحريري كويس .. وكان للشعب رفيق\n\nلو تسأل اي ريس .. هيقول نعم الصديق\nالشعب العربي اتنكد .. والحزن بان في العين\n\nولازم كلنا نتأكد .. الضربه جايه منين\nغنيت يجي ست اغاني .. واللحن ماغيرتوش\n\nقولتلكم مين الغالي .. وانتي اللي ماصدقتوش\nولسه هنشوف ياما .. طول مااحنا مش هنا\n\nبنقلد النعامه .. ونخبي وجهنا\nايه اللي عمله الحريري .. غير انه كان انسان\n\nبيقول الحق دايما .. ومكنش عمره جبان\nلبنان بتحب سوريا .. والناس اخوات بجد\n\nوفي مقتل الحريري .. الاتنين ملهومش يد\nالحرب كانت مدروسه .. لكن مابنتعلمش\n\nاتكبر وعملها السوسه .. عشان مانتقدمش\nيا ريت نخاي بالنا .. وعيون مانغمضهاش\n\nعشان خاطر الحريري .. ما يروحش دمه بلاش \n\n\n\n\nشعبان عبدالرحيم\n\n\n\n\n\n\n2010","composer":"شعبان عبدالرحيم","date":"2010","url":"https://fnanen.com/klmat/alaghany/sh/sh3ban-3bdalr7ym/rfy8-al7ryry--alarhab-.html?arabic=رفيق الحريري (الارهاب)"}