{"title":"عشان دارفور","lyrics":"عشان دارفور هغني .. ووحدة السودان\n\nملكومش دعوه بيها .. وكفايه امريكان\nمهو في سلام افريقي .. موجود بقالو شهور\n\nالف وسبعميه وسته .. عشان يدخلو دارفور\nدارفور اكلين كبير .. خمس مساحة السودان\n\nوالظاهر انه عاجب .. الساده الأمريكان\nموضوع بسيط وعادي .. مابين رعاه وزراع\n\nاتحل خلاص ما بينهم .. من غير قلق وصداع\nمواضيع تتحل ودي .. من غير لمه وكراسي\n\nعشان ليهم مصالح .. عملوه نزاع سياسي\nالناس بحالها فاكره .. في ازمه في السودان\n\nوده كله عشان يخوشو .. ويبقى ليهم مكان\nالأمر في عيله واحده .. وبسيط من كل جانب\n\nيتحل في قعده ودي .. ميكونش فيه اجانب\nمشكوره مصر دايما .. ليها وقفه في كل ازمه\n\nمش عايزه غريب مابينا .. ولا حد ملوش لازمه\nالوحده في السودان .. والحب يهمنا\n\nعشان مفيش جبان .. يهدد امننا\nالوطن العربي كله .. والناس في كل مكان\n\nعايزين يكون في وحده .. مابين شعب السودان\nعشان السودان فيها خير .. مش خالصه منهم\n\nعايزين يخوشو ياخده .. ويحطو في كرشهم\nوطنا يا ناس مهدد .. من ابن اللي اسمه ايه\n\nعايزينا نمضي ونبصم .. ونتنازل عليه\nانا واحد م الأفارقه .. وعربي وابن مصر\n\nسلامنا عاوز مشاركه .. عشان نعيش في نصر\n\n\n\n\n\n\n\n\n\n\n\n\n\n\n\n\nاستمع إلى \"عشان دارفور\" على أنغامي","composer":"شعبان عبدالرحيم","date":"2010","url":"https://fnanen.com/klmat/alaghany/sh/sh3ban-3bdalr7ym/3shan-darfor.html?arabic=عشان دارفور"}