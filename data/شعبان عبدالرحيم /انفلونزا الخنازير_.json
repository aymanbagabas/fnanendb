{"title":"انفلونزا الخنازير","lyrics":"كوارثنا زادت كارثة.. الوضع شكله خطير.. قال يعني كانت ناقصة أنفلونزا الخنازير..\n\n\n\n\nمرض خطير على البشر، وبوعيك.. في دولتين انتشر.. أمريكا والمكسيك..\n\n\n\n\nالأنفلونزا كترت، وبقي مرض خطير.. مبقتش طيور وبس.. بقت كمان خنازير..\n\n\n\n\nلو شفت يوم خنزيرة ولو شفت يوم خنزير..لازم تلحق وبسرعة تاخد بعضك وتطير..\n\n\n\n\nفي كل مطار ومينا هانكتب بخط كبير.. ممنوع تخش مصر وتجيب معاك خنزير\n\n\n\n\nخنازير وطيور ولسه.. الناس جالها اكتئاب.. قادر ربنا يسترها.. ع القطط والكلاب..\n\n\n\n\nبقول وبأعلى صرخة.. إحنا مش ناقصين سكوت.. علشان خنزير وفرخة.. حرام الناس تموت..\n\n\n\n\nماهوش هايجرى حاجه لو ماتت الخنازير.. احسن مانجيب كمامه ونتعب المناخير\n\n\n\n\nقفلنا كتير مزارع وعدمنا طيور كتير.. عايزين قرار سيادي ونعدم الخنازير..\n\n\n\n\nماهو يا الخنازير تعيش ونضحي بناس كتير.. تعيش الناس سليمة وطز في الخنازير..\n\n\n\n\nيا ريتهم يعدموها، والناس في أمان تبات.. من غير ما الأمن يدخل، ولا تحصل إضرابات\n\n\n كلمات:\n\n\n\n\n\n\nاستمع إلى \"انفلونزا الخنازير\" على أنغامي","author":"اسلام خليل","url":"https://fnanen.com/klmat/alaghany/sh/sh3ban-3bdalr7ym/anflonza-al5nazyr.html?arabic=انفلونزا الخنازير"}