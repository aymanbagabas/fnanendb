{"title":"بنحب تونس","author":"اسلام خليل","composer":"شعبان عبدالرحيم","date":"2011","lyrics":"عشان بنحب تونس ونحب شعبها\nبنقول يا رب تحفظ بلادها وأرضها\nتونس في قلب الأمة تاريخ بقاله زمان\nيا رب تزيل الغمة وتعيش تونس في أمان\nبالعقل يا شعب تونس الجرح راح يتلم\nمش بالخراب والفوضى ولا بالخناق والدم\nمن تونس كله شرب وكل من خيرها وعاش\nلكن اللي سابها وهرب أكيد محبهاش\nنصيحة مني ليكوا خلوا المحبة دليل\nوبلاش تشمّتوا فيكوا أمريكا وإسرائيل\nصحيح في حاجات تحسر وشباب كتير محتاج\nلكن نحرق ونكسر مش هو ده العلاج\nيا ريتنا نفهم بقى أعداءنا مين بجد\nالغرب بتوع مصالح ملهمش خير في حد\nصداقات كلها وهمية عالم ملهمش أمان\nفي رجولة السعودية الناس الجدعان\nيا ريت نحس بشعوبنا ونحقق كل وعد\nونعرف إن العرب ملهمش إلا بعض","url":"https://fnanen.com/klmat/alaghany/sh/sh3ban-3bdalr7ym/bn7b-tons.html?arabic=&#x628;&#x646;&#x62D;&#x628; &#x62A;&#x648;&#x646;&#x633;"}