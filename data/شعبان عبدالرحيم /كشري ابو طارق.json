{"title":"كشري ابو طارق","lyrics":"احلى طبق كشري الكل بطعمه حس \n\nوهو كشري ابو طارق وابو طارق واحد بس\nلو كلت عند ابو طارق بطنك دايما هتحن\n\nمعروف والشهره وصلت لغايت سي ان ان\nابو طارق دوت كوم ع النت خش وشوف\n\nو لو نزلت مصر اسال عليه في معروف\nابو طارق ع الفيس بوك عامل يا ناس جروب\n\nوالعالم كله عارفه في كل مكان محبوب \nلو كلت عند ابو طارق هتعمل اشتراك\n\nالعرب والاجانب بيروحو ياكلو هناك\nالكشري بالتقليه والشطه والليمون\n\nوالخدمه ميه ميه وتريح الزبون \nالكشري جنبو دقه والطعم متقوليش\n\nابو طارق احلى محل ابو طارق غيرو مفيش \nابو طارق من غير شرح بجد ملوش مثيل\n\nاربعة ادوار وصرح من فوق لتحت جميل\nلو انت عند ابو طارق شربت ولا كلت\n\nوممعكش فلوس في جيبك هتدفع ب الفيزا كارت\nابو طارق عنده خدمه مش عند اي حد\n\nوالكشري احلى كشري والحلو حلو بجد \nابو طارق ذوق وعشري انا ياما قولتها\n\nوعنده احلى كشري في الدنيا كلها \nتعالانا كل ليله تلاقينا بنستناك\n\nوهات كمان العيله واتعشي وخد معاك \nوذوق وعشري واحلي كشري و صلي صلي\n\nوكل وحلي وروح وسلم على المعلم\n\nبس خلاص\n\n\n تاريخ:","date":"2011","url":"https://fnanen.com/klmat/alaghany/sh/sh3ban-3bdalr7ym/kshry-abo-6ar8.html?arabic=كشري ابو طارق"}