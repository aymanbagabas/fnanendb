{"title":"بحبك يا بيل جيتس","lyrics":"حاشفلي كمبيوتر كويس نص عمر\nواخدلي كورس ويندوز ... عند المهندس عمرو\n* * *\nبعدين على طول اضربلي ... نسخه اوفيس كمان\nواافل ع الاكسل ... حسابات الدكان\n* * *\nولما يجيلي زاير ... اعمله احلى شو\nبريزينتيشن الطاير ... باور بوينت يا هوو\n* * *\nولما ابعت رساله ... لحبيبتي في الصعيد\nافتحلي الورد واكتب ... والليله تبقى عيد\n* * *\nولما احب وحده ... مودرن م السويس\nابعتلها الايميل ... بالاوت لوك اكسبريس\n* * *\nولما البليه تلعب ... واتخرج باه م الجيش\nاعمل سايت يجنن ... ويا الفرنت بيج\n* * *\nبعدين افتح لي شركه ... بتعمل داتا بيزات\nبالاكس بس يا بني ... حتكسب الالوفات\n* * *\nباحبك يا بيل جيتس ... واكره من يعاديك\nخليت حياتنا والله ... بالاوفيس حاجه شيك\n* * *\nبرامجك حلوه يابني ... ويحميك ربنا\nكلمهم وجعلي ودني ... وزهقنا كلنا\n* * *\nماسكين في الهايفه دايما ... ماشيين دوران ولف\nايه يعنى الويندوز تضرب ... بدال المره الف\n* * *\nلا مايهمكشي منهم ... ولا تتعب ولا تحتار\nما خلاص ربنا نصرك في قضيه الاحتكار\n* * *\nيا كايد عدوينك ... وهاريهم يابيل يا خويا\nقرفوك لكن في الاخر ... لبسوا منديل باويه\nلبسوا منديل باويه\nهييييييييييييييييه\n* * *\nالجمهور\nهيه هيه هيه\nقول ياجيتس قول ... ولهلب العزول\nكلنا كنا زيك ... لولا اكل الفول\nهيه هيه هيه","url":"https://fnanen.com/klmat/alaghany/sh/sh3ban-3bdalr7ym/b7bk-ya-byl-jyts.html?arabic=بحبك يا بيل جيتس"}