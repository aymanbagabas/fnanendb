{"title":"الحريه انضربت","lyrics":"الحرية انضربت والعالم كله شاف\nعلشان الكل يترعش ويترعب ويخاف\nاكمن مفيش ردع والكل شايل ايديه\nهنموت ويبقى الوضع كما هو عليه\nفي كل دقيقة بالوه وفي كل ثانية قتيل\nملعون ابوكي دولة يا دولة اسرائيل\nالناس هيجلها حسرة من الشغب ومن السكوت\nوغزة لسه محاصرة وعلى البطيء بتموت\nالعربي والاجنبي اتقتلوا في الحرية\nشوفت السلام والنبي والطيبة الاسرائيلية\nضربوا الحرية عادي واللي في دماغهم حصل\nولا اللي راحوا رجعوا ولا اي شيء وصل\nالهم زاد والغم والبركة في اسرائيل\nخلو الحرية دم عمال يوماتي يسيل\nاياك حماس وفتح يحصل بينهم وفاق\nويحسوا برأي مصر ويمضوا الاتفاق\nانضربت الحرية عيني عينك بالنهار\nعلشان الموت يعشش ويفضل الحصار\nلو كنا وحدة يا عرب كان حالنا يبقى جميل\nولا الاسطول انضرب ولا كبرت اسرائيل\n\n\n\n\nاسلام خليل\n\n\n\n\n\n\nشعبان عبدالرحيم\n\n\n\n\n\n\n2011","author":"اسلام خليل","composer":"شعبان عبدالرحيم","date":"2011","url":"https://fnanen.com/klmat/alaghany/sh/sh3ban-3bdalr7ym/al7ryh-andhrbt.html?arabic=الحريه انضربت"}