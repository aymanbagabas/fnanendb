{"title":"مسلم ومسيحي واحد","author":"اسلام خليل","date":"2011","lyrics":"مش هى دى الحرية، ولا هو ده النظام، مش هى دى المسيحية، ولا هو ده الإسلام،\n\nوحياة عيسى ومحمد وبقية الأنبياء، مش هى دى المواطنة، ولا هى دى الأخلاق،\n\nالدين مفيهوش تعصب، ولا ضرب نار ولا هدم، والجامع والكنيسة مش ملك لأى حد،\n\nعبدالمطلب قال للكافر أما الإبل فهى لى، والبيت اللى انت جاى له ربنا قادر يحميه،\n\nكاميليا ولا غيرها لا هينقص ولا هيزيد، دى حاجات كلها مقصودة علشان النار تقيد،\n\nيا ناس عايزين نبادر ونحافظ على الوطن، والجيش المصرى قادر، وهيقضى على الفتن،\n\nيا عم ياللى واقف ومعطل الطريق، وحياة عيسى ومحمد، الدين منك برىء،\n\nالدين ما قلش عطل الناس واعمل قلق، وماقالش أقف وزعق ولا تشتم على الملأ،\n\nالدين رسالة طاهرة، الدين مفيهوش عيوب، ماقالش اعمل مظاهرة وكسر وارمى طوب،\n\nيوم أطفيح يوم إمبابة يا جماعة ده فعل غريب.","url":"https://fnanen.com/klmat/alaghany/sh/sh3ban-3bdalr7ym/mslm-omsy7y-oa7d.html?arabic=&#x645;&#x633;&#x644;&#x645; &#x648;&#x645;&#x633;&#x64A;&#x62D;&#x64A; &#x648;&#x627;&#x62D;&#x62F;"}