{"title":"ميدان التحرير","lyrics":"25 ميدان التحرير يوم هنعيش نفتكره كتير\nعايزين بقى نفتكره بخير ونعيش ونفرح بالتغيير\nيا برادعي ياللي مولعها كبّر دماغك وسعها\nكفاية العراق واللي عملتو دي مصر مش هتوقعها\nشبابنا ده عاقل وكبير ياللي في ميدان التحرير\nالعالم متربص بينا وشعبنا بقى وضعه خطير\nعملتوا ثورة جميلة بجد بشكل حضاري معملوش حد\nبس فيه ناس بتقيد في النار وعايزة اللي عملتوه يتهد\nمشاكلكو هتتحل أوام ومفيش تاني مسؤول هينام\nارحموا مصر ده ربنا نفسه خلق الدنيا في ست ايام\nوقفتكم في ميدان التحرير خلت ناس تشمت وكتير\nوناس ليها مصالح خاصة نطقت بعد ما كانوا صراصير\nثورتكم أهدافها قوية عايزين عدالة وحرية\nلما دخل بينكم الأحزاب قلبت بفوضة وهمجية\nأهالينا كلها مخنوقة فرحتنا صبحت مسروقة\nمتسمعوش من حد غريب ديه ناس دخيلة ومزقوقة\nديه خطط قعدوا ورسموها عشان بلدنا يهدوها\nشوفوا الجزيرة بتعمل ايه بتساعد اللي بيهدوها\nقاعدين يكبروا في الحكايات وكل يوم فتنة وإشاعات\nمتدوهمش الفرصة كفاية ده الميدان مليان كاميرات\nصورتكم كانت صوت أكتر أشرف من العملة وأطهر\nبلاش تمشوا ورا الكداب اسمعوا لشيخ الأزهر\nيا شبابنا يا ضي عنينا العملا كترم حولينا\n\n\n\nوقفتكوا في ميدان التحرير هتفرج الدنيا علينا\nكفاية كده خليكوا واعيين في عُملا بنكم لناس تانيين\nهما اللي ولعوا في الأقسام وسيبوا عليكم المساجين\nحرقوا في مساكن ومزارع دخلوا البيوت نازل طالع\nعشان شرفنا وأهالينا وقفنا كلنا في الشارع\nيا شبابنا فكر واتحرك دول دخلوا وسطينا بالمرة\nهيخربوها علينا وهما ليهم فلل وقصور بره\nخلاص هنبدأ عهد جديد ولا توريث بقى ولا تجديد\nسيبوا الحكومة تشوف أحوالنا ده مفيش حد في بيته سعيد\nمتقلبوش الفرحة كابوس و أوباما افندي علينا يدوس\nفرحنا أوي بللي عملتوه بس لو زادت هنلوص\nحاجات كتير منها شكينا والمسؤولين اسيوا علينا\nلكن فيه حلم بيتحقق بلاش نضيعوا بادينا\nبلاش نضيعوا بادينا بلاش نضيعوا بادينا\n\n\n\n\n\n\n\n\n\n\n\n\n\n\nاستمع إلى \"ميدان التحرير\" على أنغامي","author":"اسلام خليل","composer":"شعبان عبدالرحيم","url":"https://fnanen.com/klmat/alaghany/sh/sh3ban-3bdalr7ym/mydan-alt7ryr.html?arabic=ميدان التحرير"}