{"title":"غزة","lyrics":"غلبت أكتب أغاني .. مش لاقي كلام يتقال\n\nاللي بيحصل فى غزة .. حرام ده ولا حلال\nقنابل نازلة طالعة .. على الأرض وعلى البيوت\n\nوالدنيا في غزة والعة .. والناس عمالة تموت\nيا عالم حد يلحق .. يا عالم حد يحوش\n\nإنشاالله حتى بجزمة .. زي اللي خدها بوش\nالشعب العربي اتأذى .. الشعب العربي حزين\n\nعلى اللي بيحصل في غزة .. وبيجري في فلسطين\n300 شهيد وأكتر بالضرب .. ليل نهار\n\nوالدم في كل حتة .. والناس ما بين حصار\nمكسوف أكتب أغاني .. والدم مستباح\n\nلكن ورقتي ميداني .. وقلمي هو السلاح\nبدل ما تلوموا مصر .. وتجيبوا سيرة الناس\n\nشوفوا الحرب اللي دايرة .. بين فتح وبين حماس\nطول عمر مصر واقفة .. وبكامل شعبها\n\nمشغولة بالقضية .. وبتسعى لحلها\nالظلم الإسرائيلي .. ع الوطن العربى زاد\n\nوما بنعملش حاجة غير .. بس نقف حداد\nدى دولة ملهاش لزمة .. وهدفها دايماً قذر\n\nعايزالها ألف جزمة .. زي بتاعة منتظر","url":"https://fnanen.com/klmat/alaghany/sh/sh3ban-3bdalr7ym/ghzt.html?arabic=غزة"}