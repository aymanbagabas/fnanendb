{"title":"الملكيه الفكريه","composer":"شعبان عبدالرحيم","lyrics":"الملكيه الفكريه .. ده حق ليك وليا\nوليها كمان حمايه .. ومنظمه على ميه\n\nبتاخد حق غيرك .. بالعافيه والذراع\nحرام لو حد يتعب .. ويلاقي حقه ضاع\nمتخدش حق غيرك .. عشان متزعلوش\nفي حق للمؤلف .. يا ريت متنسهوش\nفي رخصه للبرامج .. ارجوك خليك حريص\nيا اما تشتريها .. يا اما في بوليس\nحماية المؤلف .. مكتوبه م الجميع\nالحق ازاي يسيبو .. ازاي يا ناس يضيع\nاي اي برنامج .. في ناس بتألفه\nحرام لما انت تاخده .. ببلاش وتسلفه\nوبتنسخ البرامج .. وملكش حق فيها\nدي برضو ليها صاحب .. الفها مش لاقيها\nغلبنا نقول حرام .. وبقالنا كم سنه\nولسه في برامج .. بتضيع م القرصنه\nالحق للمفكر .. وانا من زمان بقول\nالسطو ع المؤلف .. السطو ع العقول","url":"https://fnanen.com/klmat/alaghany/sh/sh3ban-3bdalr7ym/almlkyh-alfkryh.html?arabic=%D8%A7%D9%84%D9%85%D9%84%D9%83%D9%8A%D9%87%20%D8%A7%D9%84%D9%81%D9%83%D8%B1%D9%8A%D9%87"}