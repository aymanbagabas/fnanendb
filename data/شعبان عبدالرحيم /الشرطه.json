{"title":"الشرطه","lyrics":"كلنا بنحب الشرطه كلنا بنحب الشرطه\n\nكلنا بنحب الشرطه جدعان وناس تتعز\n\nومن غيرها احنا في ورطه والأمن كمان يتهز\nعرفنا يا ناس قيمتهم وعشنا وف عذاب\n\nوخوفنا واترعبنا من يوم ما الأمن غاب\nانا ببقى ماشي مطمن والشرطه في كل مكان\n\nوالناس في كل حته بيحسوا بالأمان\nخلاص الشرطه رجعت وفتحت الاقسام\n\nمن يوم مابقى يد واحده وما بينا في احترام\nهنبدأ عهد تاني وعصر غير العصر\n\nوالضابط اخو المواطن والاتنين بيحبوا مصر\nعملنا لجان شعبيه والكل جربوا\n\nوعرفنا قد ايه الشرطه بيتعبوا\nمسكنا سنجه وشومه وده شيء مش طبعنا\n\nوايهي رجعت الحكومه ونساعد بعضنا\nالشرطه خلاص دالوقتي في خدمة كل الشعب\n\nعشان بنحب مصر هنعدي بيها الصعب\nده مصر هيا بيتنا والكل فيها اخوان\n\nوالمسلم والمسيحي والشرطه والضباط\nوبحي جيشنا برضو وبمسي ع المشير\n\nوالجيش المصري جامد اصل الكبير كبير\nيحميكي يا مصر دايما والكل فيكي سواء\n\nشكرا لكل مصري وتحيه للشهداء\n\n\n كلمات:\n\n\n\n\n\n\n ألحان:\n\n\n\n\n\n\n تاريخ:","author":"شعبان عبدالرحيم","composer":"شعبان عبدالرحيم","date":"2011","url":"https://fnanen.com/klmat/alaghany/sh/sh3ban-3bdalr7ym/alshr6h.html?arabic=الشرطه"}