{"title":"الادمان","lyrics":"ياللي انت ماشي ومتخدر .. لازم تفكر وتقدر\n\nنصيحه مني لوجه الله .. بلاش تقاوح وتصدر\n\nانا عمرو خالد وصاني .. وقال كلام انا بكاني\n\nوقالي غني لأهل الكيف .. يمكن يتوبو من تاني\n\nبعت وقالي يا شعبان .. انا عامل حمله على الادمان\n\nعايزين نساعد بعضينا .. ونوعي شبابنا في كل مكان\n\nاسمع مني وركزلي .. وكل واحد يجهزلي\n\nع الترمدول انا اتكلم .. ياريت محدش يغمزلي\n\nشباب وسكينه سرقاها .. عايشين في اوهام ومتاهه\n\nوالبراشيم واكله دماغها .. حابينها وبيجرو وراها\n\nحاجات غريبه على بلادنا .. بتأذي وتضر اولادنا\n\nتمون والـ اس ار .. خطر كبير بيهددنا\n\nولا اس ار ولا تروماندين .. ولا حتى كونتريمان خمسين\n\nده كله وهم وع الفاضي .. ده شغل ناس قاعدين فاضيين\n\nانسان محطم نفسيا .. ويقول هضبط جنسيا\n\nبكره يبيع التلفزيون .. ويبقى تعبان ماديا\n\nشباب كتير تاهوا وضلوا .. بالريهبالون عاملين بالو\n\nوالتريمال ويا الهيبانول .. بيدمر اللي بيوصلو\n\nعيال ورجليها شالتها .. لكن يا ناس زي خيبتها\n\nيقوم يدور ع البرشام .. والسجن هيكون اخرتها\n\nيا صيدلي الحتى امانه .. دي عيال عبيطه وخيبانه\n\nلو حد جالك نفضله .. ده علاج ودوا ناس عيانه\n\nبلا ترميكس والترادول .. ده كلام فاضي ومش معقول\n\nخليك طبيعي بقى وجرب .. ومتسمعش لدول ولدول\n\nوالبيسه وحكاية البيسه .. ده خراب وفأر وتدبيسه\n\nبكره العيال هتموت م الجوع .. صدق اللي قال عليها خبيثه\n\nيا صيدلي الحته يا غالي .. اسمع ومتقولش انا مالي\n\nمن غير روشته متصرفهاش .. لو كانت حاجات م اللي في بالي\n\nزعلان وزعلي اللي تاعبني .. من خوفي على ابنك وابني\n\nده كل يوم بسمع حكايات .. حاجات غريبه تشيبني","author":"حسن عزو","composer":"سيد شعبان عبدالرحيم","date":"2010","url":"https://fnanen.com/klmat/alaghany/sh/sh3ban-3bdalr7ym/aladman.html?arabic=الادمان"}