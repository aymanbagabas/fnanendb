{"title":"بكره اسرائيل","lyrics":"انا بكره اسرائيل .. وبقولها لو اتسأل\n\nانشاالله اموت قتيل .. او اخوش المعتقل\nبحب حسني مبارك .. عشان عقله الكبير\n\nلو خط اي خطوه .. بيحسبها بضمير\nبكره اسرائيل وبكره الدمار .. بتعشق الخراب وبتكره العمار\n\nبحب ياسر عرفات .. وغالي يا ناس عليا\n\nوشعب مصر حزين .. الدمعه رايحه جايه\nبكره اسرائيل .. وشمعون ويا شارون\n\nوبحب عمرو موسى .. بكلامه الموزون\nايه ذنب الاطفال .. اللي يوماتي تموت\n\nناس ماسكين سلاح .. وناس ماسكين نبول\nوبكره اسرائيل .. واحنا كلنا\n\nوالكل زعلانين .. ده القدس تهمنا\nالدره لما مات .. الريس كان حزين\n\nوقالها في الجرايد .. مين يرضى الظلم مين\nبكره اسرائيل .. واكره ايهود باراك\n\nعشان دمك تقيل .. والناس كلها كرهاك\nطول عمر مصر راسيه .. وبتستحمل كتير\n\nولكن لما تغضب اهي سحبت السفير\nبكره اسرائيل .. واسأل دم الشهيد\n\nواسأل اللي عبرو .. اكتوبر المجيد\nوبكره اسرائيل .. عشان جنوب لبنان\n\nوالقدس والعراق .. وسوريا والجولان\n\n\n \n\n\n\n\nاسلام خليل\n\n\n\n\n\n\nشعبان عبدالرحيم","author":"اسلام خليل","composer":"شعبان عبدالرحيم","url":"https://fnanen.com/klmat/alaghany/sh/sh3ban-3bdalr7ym/bkrh-asraiyl.html?arabic=بكره اسرائيل"}