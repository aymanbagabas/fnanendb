{"title":"طلب ايدي","author":"حنا حاتم","composer":"جورج كرم","lyrics":"(موال) ..\nوزلغط يا قلبي انا صرت مخطوبي\nو قال شو شب اجمل شب محبوبي\nساكن بنص العاصمه بيروت\nوعندو بجبل لبنان احلى بيوت\nوامه شماليه ووالده جنوبي\nزلغط يا قلبي انا صرت مخطوبه\n\nطلب ايدي من اهلي .. قلت افكر على مهلي\nالقصه ما بدها تفكير .. شو حلوه الجازه بكير\nشهر العسل يا حبيبي .. شهر العسل بزحله\nما بدي عرس وزينه .. ع البردونه وديني\nعروسه البقاع جبيني .. هيدا عرس بيلبقلي\nالقصه ما بدها تفكير .. شو حلوه الجازه بكير\nشهر العسل يا حبيبي .. شهر العسل بزحله\nان عشت والله خلاني .. ملي هالدنيي غناني\nوحدو حبي لبناني .. غيرو مش رح استحلي\nالقصه ما بدها تفكير .. شو حلوه الجازه بكير\nشهر العسل يا حبيبي .. شهر العسل بزحله","url":"https://fnanen.com/klmat/alaghany/b/baskal-msh3lany/6lb-aydy.html?arabic=&#x637;&#x644;&#x628; &#x627;&#x64A;&#x62F;&#x64A;"}