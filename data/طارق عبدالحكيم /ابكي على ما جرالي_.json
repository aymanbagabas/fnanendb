{"title":"ابكي على ما جرالي","lyrics":"ابكي على ما جرالي يا هلي\nقلبي انا بالمحبه مبتلي\nولا حصل من يحل المشكلي\nمع ناعم العود انا لي مسأله ..\n\n\n\n\nيا ناس روحي تراها في خطر\nكله من اللي على بالي خطر\nوالحب كله على العاشق خطر\nكم واحدٍ ما حصل من ممشله ..\n\n\n\n\nقولوا لمن صابني يعطف علي\nوان كنت انا مخطي فلا يزعل علي\nوان كان جاني حبيبي ما علي\nخلوا حبيبي يجيني واسأله ..\n\n\n\n\nخلوه ينظر لحالي ما يرى\nولا تقولوا ضنك ويش ترى\nلا شاف حالي وشاف اللي جرى\nيفعل علي ما بوده يفعله ..\n\n\n\n\nالصبر عندي على شانه قضى\nولا تأسف على ماقد مضى\nيابخت من صار يوريه الرضى\nوالزين والفن كله من هله ..\n\n\n\n\nانا معه كل وقتي في ولع\nوهو معي كل وقته في دلع\nيا ناس هذا قتلني بالدلع\nخفيف دمه الله يقبله ..\n\n\n\n\nاذكر ليالي المحبه والصفا\nواذكر ليالي المحبه والوفا\nكفا كفا يا حبيبي ما كفا\nمرسول عندك تسمح ترسله ..\n\n\n\n\nواللي من الناس قلبه ما هوى\nقله حياته على موته سوى\nمن المحبه قلبه ما ارتوى\nمسكين اللي المحبه تجهله ..\n\n\n\n\n\n\n\n\n\n\n\n\n\n\nاستمع إلى \"ابكي على ما جرالي\" على أنغامي","author":"محمد بن ناصر السويلم","composer":"طارق عبدالحكيم","url":"https://fnanen.com/klmat/alaghany/6/6ar8-3bdal7kym/abky-3la-ma-jraly.html?arabic=ابكي على ما جرالي"}