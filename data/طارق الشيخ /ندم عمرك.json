{"title":"ندم عمرك","lyrics":"ندم ندم ندم حتعيش طول عمرك تحس بندم\n\nندم ندم ندم ندم حتشوف من بعدى الويل والالم\n\nحتندم قد ما اتمنيت تصون الحب وخطف\n\nحتندم على الدنيا قسيت وتعرف قيمتى متأخر\n\n\n\nوالأيام اهى بينى وبينك بكرة حتيجى ومكسورة عينك\n\nلما تقاسي من الحرمان وتعيش كده ندمان ندم عمرك\n\n\n\nاندم عليا ودوق عذاب قلبى شوية\n\nهو انت فاكر كدبتك دخلت عليا\n\nعايزنى فى النار انطفى ولا يوم ابين\n\nتظهر شوية وتختفى واسكت واصهين\n\nوارضى واقول معلش وانا عايش فى ازمة\n\n\n\nعمرى ما حقبل بالكلام ده وبسكوتى\n\nكان لازم ارفض حتى لو كان فيها موتى\n\nمين اللى يقبل يبقى ظل ملهش لزمة\n\nندمان اتندم وياك تتعلم تعيش حر وتبقى شريف\n\nبتهون على نفسك بترخص نفسك\n\nما تعيش باقى العمر نظيف\n\n\n\nعارف حكايتك كلها والقصة واضحة\n\nكان لازم اعرف انت ايه كان لازم اصحى\n\nانت يا دوب حد عايز سكة سهلة\n\nانسان ملهش فى الانسانية مشاعره جاهله\n\nكل اللى عايزه تعرفه بكم تاخدنى\n\n\n\nعمال تراضى وانت راضى تبقى لعبة\n\nواللى انت عايزه بتلاقيه ولا حاجة صعبة\n\nوقفت جنبك قد ايه وفارقت حضنى\n\n\n\nندمان اتندم وياك تتعلم تعيش حر وتبقى شريف\n\nبتهون على نفسك بترخص نفسك\n\nما تعيش باقى العمر نظيف\n\n\n\nالدنيا لاهياك انما اخرك قريب\n\nوانا كنت طيب بس انا مبقتش طيب\n\nفى كل ليلة تنكسر وتهين فى قلبك\n\nوكل مره دمعتك مرمية جنبك\n\nوانا ايه غاصبنى احب حد مالوش كرامة\n\n\n\nهوانت فاكر مكسبك مـ السكة دى\n\nهيخلى شكلك محترم ولو شوية\n\nانسى وخلاص مش حعرفك وبالسلامة\n\n\n\nندمان اتندم وياك تتعلم تعيش حر وتبقى شريف\n\nبتهون على نفسك بترخص نفسك\n\nما تعيش باقى العمر نظيف","url":"https://fnanen.com/klmat/alaghany/6/6ar8-alshy5/ndm-3mrk.html?arabic=ندم عمرك"}