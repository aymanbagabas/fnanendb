{"title":"اعمل ايه","lyrics":"اعمل ايه .. اعمل ايه\nلو حسيت انك وحداني ..\nلو مظلوم وبقيت الجاني ..\nلو دمعك بيقول اه ياني ..\nومحدش بيرد عليه اعمل ايه\nتعمل ايه .. تعمل ايه\nلحد امتى .. لحد امتى .. لحد امتى حأفضل حزين ..\nواشيل في قلبي .. واكتم واخبي .. وحداوي امتى جرح السنين\nكل جرح وله طبيب الا جرحين ..\nكل قلب وله حبيب الا قلبين ..\nكل ليل ونهار الا ليلي ..\nكل سكه بمشي فيها تتوه دليلي ..\nكله مرتاح الا انا مين يا دنيا زي انا مين\nمن زمان وانا صابر على الأيام ..\nلا ذقت طعم الهنا ولا عمري جرحي نام\nتاهت السنين وانا بنده على الأفراح ..\nاشمعنى بختي انا يطلع هموم وجراح\nانا كنت غالي الثمن واتبعت بأرخص ثمن ..\nيا مين يقول للزمن ارحم كفايه حرام\nعملت ايه ..\nعملت ايه يا زمن .. علشان تبكيني ..\nعملت ايه يا زمن .. تعالى وريني\nهاتلي واحد يوم خدعته ولا خنته ..\nهاتلي واحد يوم ظلمته ولا بعته\nليه هلاك الغدر كله من حبيبي ..\nليه عذاب الدنيا على احسن نصيبي ..\nليه دموعي مبتنتهيش\nحبيبي فين ..\nاقولك ايه يا زمن .. اقولك التاني\nانا قلبي داب يا زمن .. من كتر احزاني\nنفسي افرح ليله واحده من حياتي ..\nنفسي اهرب من دموعي ومن اهاتي\nفين الاقي قلب مخلص زي قلبي ..\nيشتريني واشتريه واديلوا قلبي\nفين يا دنيا المخلصين\nحبيبي فين ..\nحبايبي فين يا زمن .. حبايبي واصحابي\nفاتت سنين يا زمن .. ولا دقوا على بابي\nاه يا قلبي ياللي دوبت من الاسيه ..\nاه يا عمري ياللي ضعتي من ايديه\nمين يصدق اني ببكي كل ليله ..\nاني عايش في العذاب سنين طويله ..\nمين يصدق يا قلبي مين\nاخرتها ايه ..\nاخرتها ايه يا زمن اخرتها ايه قولي ..\nالعمر ضاع يا زمن ايه اللي فاضلي\nامتى ترحم يا زمن وتحس بيه ..\nطال عذابي والدموع كرهت عينيه\nامتى الاقي الفرحه جايه بتناديني ..\nامتى اعوض اللي فاتني من سنيني ..\nامتى اشوفك يا ضي عيني\nمن زمان وانا صابر على الأيام\nلا ذقت طعم الهنا ولا عمري جرحي نام","url":"https://fnanen.com/klmat/alaghany/6/6ar8-alshy5/a3ml-ayh.html?arabic=&#x627;&#x639;&#x645;&#x644; &#x627;&#x64A;&#x647;"}