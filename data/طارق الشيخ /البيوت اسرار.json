{"title":"البيوت اسرار","author":"عزت ابو دومه","composer":"نشأت لطفي","lyrics":"القلوب زي البيوت\nوالبيوت اسرار\nبيت تحس بحضن دافى\nبيت كإنه قلب جافى\nبيت نلاقى فيه سكنا\nبيت بجدرانه سجنَا\nبيت صغير بس جنه\nبيت بشكلو يا ناس فتنا\nجوه منه قايده نار\n\nالبيوت زي القلوب\nليها نبض وفيها روح\nمش مجرد رص طوب\nده كله قالب فوق جروح\nمتحاولش تكتشفها\nاو تزيح عنها الستار\nسيبها ما تقلبش فيها\nدا الرماد بيغطي نار\n\nاوعى تاخد بالمظاهر\nحتى لو شفت الستاير\nزي طير بجناحه طاير\nم السعاده والسرور\nدى البيوت عليها زينه\nجوه منها قلوب حزينه\nوالى فيها بعيد عليك\nكل نار عن بعد نور\n\nكل بيت جواه همومه\nليه يا ناس ع الناس تلوموا\nع اللي بيدارى فى هدومه\nجرح نايم من سنين\n\nكل واحد له عيوبه\nواللي تايب من ذنوبه\nليه نقطع ليه فى توبه\nوالبرئ م الذنب مين\n\nدى القلوب مليانه ياما\nمن الهموم يالله السلامه\nبنداريها ببتسامه\nطعمها يدى مرار\n\nدى البيوت اسرار خفيه\nعن عيونا متداريه\nواللي ايده  يا ناس فى ميه\nيعذر الى ايديه فى نار\n\nفيه بيوت مقفول ببانها\nبس برحه عن مكانها\nليها ريحه من حنانها\nتلمس القلب الحنون\n\nفي بيوت مفتوحه لكن\nالشيطان جواها ساكن\nوالقلوب زي المساكن\nوالشبابيك العيون\nما تحاولش تكتشفها\nاو تزيح عنها الستار\nسيبها ما تقلبش فيها\nدا الرماد بيغطي نار","url":"https://fnanen.com/klmat/alaghany/6/6ar8-alshy5/albyot-asrar.html?arabic=&#x627;&#x644;&#x628;&#x64A;&#x648;&#x62A; &#x627;&#x633;&#x631;&#x627;&#x631;"}