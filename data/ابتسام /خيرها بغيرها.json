{"title":"خيرها بغيرها","author":"ملامح","composer":"بندر بن فهد","date":"2011","lyrics":"خيرها بغيرها ياقلبي هونها وتهون\nكل شي بالدنيا حلو لابد ندفع له ثمن\nيكفيك عشت الفرح مره لو جتك من بعده طعون\nولولا الألم ما تعلمنا ابد نأمن لمن\nكبرتها صغرتها هي كلها دمعة عيون\nوعمر الجروح الكايده ما وقفت سير الزمن\nعشت الاماني عاصفه هالحين ارضى بالسكون\nجا دور ياسك يحتويك ياخذ امانيك بحصن\nوش يعني احزن لو حزنت وش راح بالدنيا يكون\nلا بتاقف الدنيا ولا مجروح مات من الحزن\nوصلت ياجرحي هلا اهلين اتفضل تمون\nماشفت مثلك وافين دايم على وصلي يحن\nعلمتني اقسى علي والقصد اكون او لا اكون\nوادفع وانا صدري وسيع اغلى من دموعي للشجن","url":"https://fnanen.com/klmat/alaghany/a/abtsam/5yrha-bghyrha.html?arabic=%D8%AE%D9%8A%D8%B1%D9%87%D8%A7%20%D8%A8%D8%BA%D9%8A%D8%B1%D9%87%D8%A7"}