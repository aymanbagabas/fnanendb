{"title":"سافروا به","author":"فالح","composer":"عبدالعزيز الراشد","lyrics":"سافروا به حسبي الله عليهم سافروبه\nفرقوا شملي وشمله ولا بيدي حيله\n\nوالله اني صابرٍ غصب والنفس مغصوبه\nوا عذابي كان فرقاك يا الغالي طويله\n\nعاقبوني في حياتي عساهم للعقوبه\nاشتكي لله ولا غيره احدٍ اشتكيله\n\nكل محبوبٍ شفيقٍ على شوف مْحبوبه\nاتمنى شوفته .. كل يوم وكل ليله\n\nجملة العشاق مضنون عيني ماحكوبه\nمن غلاه وحشمته ماتبي نفسي بديله\n\nبس اجامل عند بعض العرب والقلب صوبه\nكيف ابنسى اللي وصوفه مع العالم قليله\n\nعفت نوم الليل والناس بالليل اهتنوبه\nساهرٍ ودموع عيني مثل وبل المخيله\n\nوا هني اللي من النوم ما تعبت جنوبه\nما طوت حاله تفاريق الأيام الجميله\n\nيافهد وش حيلتي ناعس الطرف ابعدوبه\nحلها يا فتى شور انا روحي عليله","url":"https://fnanen.com/klmat/alaghany/3/3bdal3zyz-alrashd/safroa-bh.html?arabic=%D8%B3%D8%A7%D9%81%D8%B1%D9%88%D8%A7%20%D8%A8%D9%87"}