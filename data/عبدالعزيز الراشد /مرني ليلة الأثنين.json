{"title":"مرني ليلة الأثنين","author":"فالح","composer":"عبدالعزيز الراشد","lyrics":"مرني ليلة الأثنين مضنون عيني\nمرني عقب ياس وعقب طول المغيبه\nيوم شفته وقفت وقلت له يا ضنيني\nليه طول غيابك والتفارق مصيبه\n\nليت من شاهدك لو بالسنه مرتيني\nمير شوفتك صارت يا حبيبي صعيبه\nراح دور السنه ما شفت صافي الجبيني\nاتمنى واهوجس واطلب الله يجيبه\n\nوا حلالاه لو تمسك يمينه يميني\nكود قلبي عقب ما فات يبرد لهيبه\nيوم حال البطى والياس بينه وبيني\nما هقيت إن قلبي يهتني مع حبيبه\n\nما قدرت اوصلّه ولا حصل له يجيني\nإفترق شملي وشمل الغضي بالغصيبه\nيا حبيبي ترى حبك بحرزٍ مكيني\nوالموده خطيره تذبح اللي تصيبه\n\nاثر جرح الهوى بالقلب لازم يبيني\nوا عذاب المولع واقرادة نصيبه\nليت صدري وسيع وليت قلبي متيني\nضرني بالموده لكن الله حسيبه","url":"https://fnanen.com/klmat/alaghany/3/3bdal3zyz-alrashd/mrny-lylt-alathnyn.html?arabic=&#x645;&#x631;&#x646;&#x64A; &#x644;&#x64A;&#x644;&#x629; &#x627;&#x644;&#x623;&#x62B;&#x646;&#x64A;&#x646;"}