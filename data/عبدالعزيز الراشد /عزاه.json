{"title":"عزاه","lyrics":"عزاه يا قلبٍ تجدد صوابه\nكثرت هواجيسه وكثرت طواريه\nوا عمري اللي راح لا وا سفابه\nهذي سواة الحب يا جاهلٍ فيه\nراعي الهوى يكثر عناه وعذابه\nما يهتني بأول زمانه وتاليه\nيشيب راعي الحب اول شبابه\nما الله يلوم اللي يبي شوف غاليه\nإن شفت زوله قلت يا مرحبا به\nوان راح عني راح قلبي يباريه\nحبك يسل الروح ما يندرى به\nيا زين لا تذبح حبيبك وتحييه\nجاني عذابي قبل احسب حسابه\nوالحقتني منقود وانت السبب فيه\nفضحتني بأقصى العرب والقرابه\nمالي جلد والصبر مانيب قاويه","author":"فالح","composer":"عبدالعزيز الراشد","url":"https://fnanen.com/klmat/alaghany/3/3bdal3zyz-alrashd/3zah.html?arabic=عزاه"}