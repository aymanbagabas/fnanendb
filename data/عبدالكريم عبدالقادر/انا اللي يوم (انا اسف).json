{"title":"انا اللي يوم (انا اسف)","lyricist":"فايق عبدالجليل","composer":"محمد شفيق","lyrics":"أنا اللي يوم تمنيتك .. ترجيتك و ناديتك\nأنا اللي قلت لك .. كل الفرح بيتك\nتعب صوتي و مليتك .. تعب قلبي و خليتك\nحبيبي لا أبد مو إنت .. ذاك اللي تمنيتك\nأنا آسف أنا آسف .. إذا في يوم حبيتك\n\nنثرت الروح في كفك أماني .. و قلت اطلب\nكل الأرض مفروشه بحناني\nو كل الشوق سويته أغاني\nلا إنت صوبي ولا يمي .. و لا حسيت في همي\nو جيت ألحين ترعاني\nتصورت الجروح تطيب ..\nفي لحظه و ثواني\nتعب صوتي و مليتك .. تعب قلبي و خليتك\nحبيبي لا أبد مو إنت .. ذاك اللي تمنيتك\nأنا آسف أنا آسف .. إذا في يوم حبيتك\n\nأنا إللي قبلك مضحي .. ولا تحتاج حق شرحي\nو تدري يا سبب يأسي و جرحي\nإنت أدرى و الله أدرى .. ولا تحتاج حق شرحي\nإيدي اللي اكتبت اسمك .. بدت تمحيه\nتعب صوتي و مليتك .. تعب قلبي و خليتك\nحبيبي لا أبد مو إنت .. ذاك اللي تمنيتك\nأنا آسف أنا آسف .. إذا في يوم حبيتك","url":"https://fnanen.com/klmat/alaghany/3/3bdalkrym-3bdal8adr/ana-ally-yom--ana-asf-.html?arabic=%D8%A7%D9%86%D8%A7%20%D8%A7%D9%84%D9%84%D9%8A%20%D9%8A%D9%88%D9%85%20(%D8%A7%D9%86%D8%A7%20%D8%A7%D8%B3%D9%81)"}