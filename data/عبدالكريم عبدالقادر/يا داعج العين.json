{"title":"يا داعج العين","author":"محمد بن راشد ال مكتوم","composer":"انور عبدالله","lyrics":"ياداعج العين والحيات مقرونة\nوالخد براق ليلٍ في الدجى التالي\nفيك الحلاوة والجمال اللي يحيدونه\nوتحوز عن جملة الأرام يـــاغالي\n\nمحبتك داخلية في القلب مضمونة\nولا بد أصبر على مكنون غربالي\nوالقلب منك العواذل لو يعذلونه\nمايستمع عذل من جا عنك عذالي ..\nلو للهوى شرع في تحكيم قانونه\nماكنت مظلوم في تعذيبي ونكالي\n\nشوفك يعالج جروح القلب وطعونه\nوالموت ياصاح من تعذيبك أشوالي\nراعي جديلٍ سبيب كاسي امتونه\nمتعثكل فوق متني ردفه العالي ..\nالعين عين أشقرٍ للصيد مضمونه\nمطلوب مرغوب لو كان الثمن غالي\n\nوالخد جنديل يسني من سنا لونه\nمشراق ضي يشابه نور لهلالي\nمبعد خلاوي عن اللي هم يرودونه\nيتعب ودونه نزو المبعد الخالي ..\nلي يال طاريك همت بروح مشطونه\nعليك واصفج ابراحة كفي الخالي\n\nمثل الذي هام بصحرى مايدلونه\nعليه منها زريــج ابــزوم شـــلالي\nياناس خلوه المشتاق لا تلومونه\nما كان ينلام من مثلي على حالي ..\nياناس خلوه المشتاق لا تلومونه\nما كان ينلام من مثلي على حالي","url":"https://fnanen.com/klmat/alaghany/3/3bdalkrym-3bdal8adr/ya-da3j-al3yn.html?arabic=%D9%8A%D8%A7%20%D8%AF%D8%A7%D8%B9%D8%AC%20%D8%A7%D9%84%D8%B9%D9%8A%D9%86"}