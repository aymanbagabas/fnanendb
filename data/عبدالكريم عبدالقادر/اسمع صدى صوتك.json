{"title":"اسمع صدى صوتك","lyricist":"محمد بن راشد ال مكتوم","composer":"انور عبدالله","date":"1992","lyrics":"اسمع صدى صوتك مع ضجّه الناس\nوالحس يسري للضماير حسوسي ..\nانسى معاك العزم والفكر والياس\nوحبك بقلبي للضمير مغروسي ..\n\nواهيم في بحر بالامواج غطاّس\nواسج وانسى عن ربوعي جلوسي ..\nقربك شفا للروح والنود نسناس\nوروياك سعدي عن ليالي نحوسي ..\nيا مورد الخد المعسل بالألعاس\nيا ضي جبينه في الظلام الدّموسي ..\n\nالعين عين اللي على الكف حبّاس\nوالصيد له بمعودات الفروسي ..\nفرخ الحرار مذهب الريش طلماس\nاشقر عليه من النداره هيوسي ..\nياضي ضيا خده كما نور نبراس\nوالا شعاع الشمس قبل الغلوسي ..\n\nكنه يحش القلب مرهوف الامواس\nحش الصريم اللي نواه اليبوسي ..\nعليه من فقدي ووجدي والاحساس\nمثل الضريم اللي عليه محموسي ..\nنار اتواقد هبها نود لساس\nموقد غضاها من حطبها يبوسي ..","url":"https://fnanen.com/klmat/alaghany/3/3bdalkrym-3bdal8adr/asm3-9da-9otk.html?arabic=%D8%A7%D8%B3%D9%85%D8%B9%20%D8%B5%D8%AF%D9%89%20%D8%B5%D9%88%D8%AA%D9%83"}