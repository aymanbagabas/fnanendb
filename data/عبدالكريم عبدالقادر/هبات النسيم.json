{"title":"هبات النسيم","author":"عبداللطيف البناي","composer":"د.عبدالرب ادريس","date":"2001","lyrics":"وش جابني\nجابتني هبات النسيم والذكرى والحي القديم\nوحلم الصغار طفلين بعيون النهار\nنركض تحت فيي الجدار\nمن كان يقول هالحلم يمضي للزوال\nوهالحب يصبح يتيــــم وش جابني\nجيت ادور عن بقايا وعن اثر وليل وعيون وسهر\nوسكة بللها المطر\nالله الله لي نسنس الغربي حزات الغروب\nواطراف الجدايل يداعبها الهبوب\nآه لو تحكي الدروب من كان يقول....\nفي هالمكان ابتدأ الحب اللي كان\nفي هالمكان كفي حضن كفك زمان\nتذكر ولا نساك الزمان......\nياما وسط عيني غفيت وغطيتك برمش العيون\nخايف اصحيك وتفز وخليتك بقلبي الحنون\nلكني ابدا مادريت ان الزمن له الف لون\nمن كان يقول هالحلم يمضي للزوال\nوهالحب يصبح يتيم..... وش جابني","url":"https://fnanen.com/klmat/alaghany/3/3bdalkrym-3bdal8adr/hbat-alnsym.html?arabic=%D9%87%D8%A8%D8%A7%D8%AA%20%D8%A7%D9%84%D9%86%D8%B3%D9%8A%D9%85"}