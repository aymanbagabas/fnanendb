{"title":"عزاه يا قلب","lyricist":"محمد بن راشد ال مكتوم","composer":"انور عبدالله","lyrics":"عزّاه يا قلبٍ شفوقٍ ومشتاق\nمتولّعٍ في حبّ زين الوصايف\nعليه قلبي دايم الدوم خفّاق\nوينوح له في كل عالي ونايف\n\nخلّي عليه امن التّواصيف ما فاق\nومن الغزال اللّي يربّ الجفايف\nعين العديم اللّي على الكفّ توّاق\nنادر وصقاره عشاه الخفايف\n\nأنا الصّويب اللّي بي اجروحٍ اوثاق\nقلبي يعرّض له حديد الرّهايف\nيا ونّتي يسمع صداها بالآفاق\nفي مهجةٍ لي وتّرضف حسايف\n\nاموّرد الخدّين دقّه على باق\nعليه شفت أمن العلامه وصايف\nوالنّور من خدّه كما شمس لاشراق\nياضي شعاعه تحت شيل الرّهايف\n\nعليه اجاوب ناوح الورق لقّاق\nاللّي ينوح ابعاليات الشّرايف\nخلٍّ احبّه من خفيّات لعماق\nواحب ذكر اسمه الى مرّ طايف","url":"https://fnanen.com/klmat/alaghany/3/3bdalkrym-3bdal8adr/3zah-ya-8lb.html?arabic=%D8%B9%D8%B2%D8%A7%D9%87%20%D9%8A%D8%A7%20%D9%82%D9%84%D8%A8"}