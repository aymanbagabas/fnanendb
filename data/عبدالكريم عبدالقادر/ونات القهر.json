{"title":"ونات القهر","lyricist":"محمد بن راشد ال مكتوم","composer":"انور عبدالله","lyrics":"آه يامن ون ونات القهر ... من جروحٍ ساطيه باقصى الضمير\nمستصيب وصابرٍ طول الدهر ... كاتمٍ مابي ولو جرحي خطير\n\nالحذر مايفيد وإن جاك القدر ... الموده تبتلي عود وصغير\nمايلام اللي عن الـ ما به نشر ... والقوافي تشبه الدر النثير\nالصبر ثم الصبر ثم الصبر ... من صبر لابد يحمد في الأخير\n\nبانشدك عن طير في غبة بحر ... البحر دايم وفي بره يسير\nحذر ماينصاد في لمسه خطر ... يحمل جناحين وبهمه يطير\nفي بساتينٍ على شط النهر ... حذر ماينصاد واحذر من حذير\n\nياعل داره جود همال المطر ... ولازم الرحال يرويه الغدير\nتكسي دياره من أنواع الزهر ... والشذى من البن لفحات العبير\nوالزمايم تغشى بأنواع الشجر ... لازم الوديان مفروشه حرير\n\nنور خده مثل شعشاع القمر ... وإلا شمسٍ هيفت عقب العصير\nوان تبسم عن ثمانٍ كالدرر ... دانة الطواش من لجٍ غزير\nمن عليه اهدي سلامي والأمر ... اشتبه عنوانكم والإسم غير","url":"https://fnanen.com/klmat/alaghany/3/3bdalkrym-3bdal8adr/onat-al8hr.html?arabic=%D9%88%D9%86%D8%A7%D8%AA%20%D8%A7%D9%84%D9%82%D9%87%D8%B1"}