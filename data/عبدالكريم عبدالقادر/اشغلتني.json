{"title":"اشغلتني","lyricist":"حمد الكعبي","composer":"احمد الهرمي","date":"2010","lyrics":"اشغلتني بالحب عسى الله يجازيك\nعلمتني طول الليالي وسهرها\nسكنت في بالي خيالك وطاريك\nذوقتني حلو الليالي ومرها ..\nخليتني مابين تزعل وارضيك\nحيرتني مدري بدنياي وأمرها ..\n\nعودتني لبعدت عني أحاتيك\nخليتني وأنا إللي ذايق جمرها\nعذبتني بصدك وأنا دوم أداريك\nرجعتني لذكرى توالت صورها ..\nودعتني وتقول ماني مخاويك\nسهرت عيني بليله غايب قمرها ..","url":"https://fnanen.com/klmat/alaghany/3/3bdalkrym-3bdal8adr/ashghltny.html?arabic=%D8%A7%D8%B4%D8%BA%D9%84%D8%AA%D9%86%D9%8A"}