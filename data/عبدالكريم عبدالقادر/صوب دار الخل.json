{"title":"صوب دار الخل","lyricist":"محمد بن راشد ال مكتوم","composer":"انور عبدالله","lyrics":"صوب دار الخلّ انويت السفر ... القلب مشتاق واحثّ المسير\nبتبعه لو في مهاليك الخطر ... والسبب ما بي من الشّوق المثير\n\nهام قلبي في هواكم وانجبر ... صدّقوني كيف أسلا ما يصير\nيا حبيبي من مصابي في خطر ... وارحم اللّي صار في حبّك أسير\n\nما هوى قلبي بعد غيرك بشر ... لك حلفت ابربّي العالي الكبير\nلا تعذّبني وترويني القهر ... ارحم إلحبّك محبٍّ يستجير\n\nانت عندي مثل روحي والنظر ... منك عوقي وانت بحوالي خبير\nلو بغيت أيّام عمري والدّهر ... في ودادك أنت مالي حدّ غير\n\nكلما هبّت نسانيس الفجر ... جاب لي الذكرى على جنح الاثير\nما يطاوعني ولا عندي أمر ... قلبي الماخوذ ما يقبل شوير","url":"https://fnanen.com/klmat/alaghany/3/3bdalkrym-3bdal8adr/9ob-dar-al5l.html?arabic=%D8%B5%D9%88%D8%A8%20%D8%AF%D8%A7%D8%B1%20%D8%A7%D9%84%D8%AE%D9%84"}