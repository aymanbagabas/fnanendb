{"title":"يطري عليه الوله","author":"بدر بن عبدالمحسن","composer":"عبدالرب ادريس","lyrics":"يطري عليه الوله وأطري على باله\nيا مرحبا لاضوى خلي على بابي\n\nهجيت حدب الضلوع ونوخ جماله\nلاجله بكت دمعتي ولأجله ضحك نابي\nوكل ما ضحك لي لمحت النور في آماله\nوالى تجهم سترت السقم بثيابي\n\nكل ما شكا من عنى همه وغرباله\nأقول لعل به جرح من أسبابي\nطال الحكي ما لقيت الوصل بوصاله\nلاني حبيبه ولا هو أقرب اصحابي\n\nناديت كانك حزين وحالتي حاله\nبكفيك همك وأنا بصبر على مابي\nلو الشجر له نصيب في بارد ظلاله\nما حرق القيظ جفني وأنت فـ أهدابي","url":"https://fnanen.com/klmat/alaghany/3/3bdalkrym-3bdal8adr/y6ry-3lyh-alolh.html?arabic=%D9%8A%D8%B7%D8%B1%D9%8A%20%D8%B9%D9%84%D9%8A%D9%87%20%D8%A7%D9%84%D9%88%D9%84%D9%87"}