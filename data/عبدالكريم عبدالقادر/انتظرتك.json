{"title":"انتظرتك","lyricist":"خالد البذال","composer":"عبدالرب ادريس","date":"2010","lyrics":"انتظرتك ليل .. بعيون السهر\nانتظرتك شوق .. ما يقوى الصبر\n\nيا ضياع العمر بأسبابك\nكل شي ٍ غاب في اغيابك\nحتى فرحي عيّا في دربك يمر\nانتظرتك ليل .. انتظرتك ليل\n\n---\n\nخذاك الوقت ولآ الدنيا ماخذتك\nوينك فيه انا لي مدة ما شفتك\n\nسألت الشوق عن دارك .. وجاوبني دفى الاحساس\nانا مدري وش اخبارك .. وش مسوي معا هالناس\nغريبة منت لي ولهان .. غريبة منت لي ولهان\nوالا طبعك النسيان ..\n\nيا ضياع العمر بأسبابك\nكل شي ٍ غاب في اغيابك\nحتى فرحي عيّا في دربك يمر\nانتظرتك ليل .. انتظرتك ليل\n\n---\n\nيمر الشارع لبيتك\nولا أدري إلا وانا عند الباب\nواقول اني أنا جيتك\nولا اذكر عن بالي خيالك غاب\n\nحبيبي ياغلاة عيني تعال .. وضوي سنيني\nانا حبك يكفيني .. وغيابك لي بلا اسباب\n\nيا ضياع العمر بأسبابك\nكل شي ٍ غاب في اغيابك\nحتى فرحي عيّا في دربك يمر\nانتظرتك ليل .. انتظرتك ليل","url":"https://fnanen.com/klmat/alaghany/3/3bdalkrym-3bdal8adr/antzhrtk.html?arabic=%D8%A7%D9%86%D8%AA%D8%B8%D8%B1%D8%AA%D9%83"}