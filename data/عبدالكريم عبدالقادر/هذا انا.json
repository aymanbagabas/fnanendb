{"title":"هذا انا","lyricist":"بدر بورسلي","composer":"عبدالرب ادريس","lyrics":"يا سامعي انت معي هذا انا\nبكتب على صدر الزمان اسمك بنور\nيا صوتي المشحون شجن دافي الشعور\nاوله عليك اوله على همسك اوله على لمست اديك\nبغني للدنيا تعال ياريحه العالم تعال\nوهذي عيوني لك سكن وهذا انا\n\nاسرح ورى فكري اشكثر محتاج\nواسري بليل وانت بايدي سراج\nامشي على نورك يجرني شعورك\nخطوه ورى خطوه الوذ في سورك\nابغيك تحمي الحب تحميني\nوتسكن رموشي ومنزلك عيني\nيا سيد الاحساس صوتك توالي الليل يناديني\n\nاسمع نداي ياللي كل لحظه انت معاي\nانت نداي يا كل امانيي وعمري ومناي\nشوقي انا ينادي حس الوله في الندا\nكل اللي انا ابغيه ويرد علي الصدى\nيا روح الروح حبك فرضته فرض\nيا روح الروح اصبحت انت النبض\nآه يا لذيذ الهمس آه انت بحياتي شمس\nدنياي ما مثلها دام انت فيها وبس","url":"https://fnanen.com/klmat/alaghany/3/3bdalkrym-3bdal8adr/hzaa-ana.html?arabic=%D9%87%D8%B0%D8%A7%20%D8%A7%D9%86%D8%A7"}