{"title":"المكتوب على الجبين","lyricist":"فتحي سلامه","composer":"محمد قابيل","lyrics":"ومنين اجيب ناس لمعنى في السؤال يتلوه\nالجدع قتلوه وعلى النيابة جابوه\nاسأل السؤال من رد قالوه\nعارفين ولا مش عارفين\nولا على الحكومة داروه\nاحترت والله احط الحرف فوق السطر\nولا ابكي على المكتوب\nيا رحمة فين اراضيكي برقبتي وروحي افديكي\nواحل لغز السؤال\nوالمكتوب على الجبين لازم تشوفه العين\n\nدي حكاية حكاها الحكيم وعاشها بقلبه\nوشفاها كمان بالعين نائب عمومي بيسأل\nمحتار ضناه العدل والعدالة نجيبها منين\nورمش عين الحبيبة يفرش على فدادين\nوالحق له وشين واحد معلم كتب\nوالتاني معه ملاين\nعصفور وريشه طار من الجناحين\nواللي انقتل على السور لازم تشوفه العين\nواسئلة الوفات مين اللي اتقتل واللي قتل\nنجيب الاجابة مين","url":"https://fnanen.com/klmat/alaghany/3/3mro-dyab/almktob-3la-aljbyn.html?arabic=%D8%A7%D9%84%D9%85%D9%83%D8%AA%D9%88%D8%A8%20%D8%B9%D9%84%D9%89%20%D8%A7%D9%84%D8%AC%D8%A8%D9%8A%D9%86"}