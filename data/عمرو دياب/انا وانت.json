{"title":"انا وانت","author":"احمد علي موسى","composer":"احمد البرازيلي","date":"2016","lyrics":"انا وانت اخترنا اننا نبعد عن بعض خلاص\nيبقى مالوش لازمه يبان ضعفي وضعفك للناس\nوياريت اللي يجيبلك سيرتي قول كان حبيبي\nوانا هثبت ليهم بطريقتي ان الحكايه خلاص\nعادي اهي خلصت زي ما كل حكايه بتخلص\nايه اللي هيجرى وايه اللي هينقص منا لو احنا مكملناش\nانا هتعود وانت كمان لازم تتعود\nعمر البعد ما كان بيموت مهي دنيا ولازم تتعاش\nانا هفضل يا حبيبي افتكرك عمري ما هنساك\nولا هنسى الايام الحلوه اللي كانت وياك\nهتاخدنا الدنيا وهتفرق بينا الليالي\nانا عايزك بس تكون عارف ببعد وقلبى معاك\nعادي اهي خلصت زي ما كل حكايه بتخلص\nايه اللي هيجرى وايه اللي هينقص منا لو احنا مكملناش\nانا هتعود وانت كمان لازم تتعود\nعمر البعد ما كان بيموت مهي دنيا ولازم تتعاش","url":"https://fnanen.com/klmat/alaghany/3/3mro-dyab/ana-oant.html?arabic=%D8%A7%D9%86%D8%A7%20%D9%88%D8%A7%D9%86%D8%AA"}