{"title":"في احضان الجبل","lyricist":"هاني زكي","composer":"هاني شنوده","date":"1983","lyrics":"في يوم والشمس طالعة بالوانها البريئة ولمستها الدهب\nهمسك ايدك وهاخدك لبيت ابيض صغير في احضان الجبل\nالبيت دا فيه اتولدت على بابوا كبرت\nواتعلمت ان اغني اول غنوة دافية زي شمسنا\nزي قلوب الصبايا اللي في حينا\nوالالوان البريئة على ابواب بيوتنا\nعلى الجدران بتحكي ان الكون اتولد\nفي بيت مصري صغير في احضان الجبل\nضوء الفجر خافت بيرسم المعاني\nمن بعد ليل طويل\nوالنيل امواجه تصحى وتحكي ذكرياتها\nمن الاشجار للنخيل\nوانا الطفل الصغير لكن بسمع وافكر\nحاسيت في كل لحظة\nاني حاضر وذكرى وجزء من المكان ده واني مش وحيد\nالزمن راكع هناك بيهمس للجمال\nما تكون حجر اتكلم يا حجر\nلكن صمته الجميل سنين ورا سنين\nوجيل من بعد جيل فضل حرف ملامحه\nفي ضميري في ابتسامتي في نظرتي لبكرة وحبي للحياة","url":"https://fnanen.com/klmat/alaghany/3/3mro-dyab/fy-a7dhan-aljbl.html?arabic=%D9%81%D9%8A%20%D8%A7%D8%AD%D8%B6%D8%A7%D9%86%20%D8%A7%D9%84%D8%AC%D8%A8%D9%84"}