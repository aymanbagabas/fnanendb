{"title":"عكس بعض","author":"تامر حسين","composer":"اسلام زكي","date":"2016","lyrics":"مبزعلش أما بفتكرك .. بلاقي كل ما اتأمل\nماضينا مكانش فيه حاجه .. تقول إن إحنا هنكمل\nكنا دايما عكس بعض .. قولي من امتى اتفقنا\nدا احنا لو نشبه لبعض .. ف الشبه يمكن فراقنا\nبعدنا أكتر ما قربنا .. وسبنا الحب وأهو سابنا\nولما بنحكي حكايتنا .. يا بنزود يا بنجمل\n...\nرسمتلي صورة للجنه .. في أول مرة نتلاقى\nمشيت وياك بطيب خاطر .. لقتني ف حيرة ومتاهة\nعرفت ف قربك الوحدة .. في حضنك كنت متغرب\nوسيرة الحب لو تيجي .. بقيت منها بخاف واهرب\nكنا دايما عكس بعض .. قولي من امتى اتفقنا\nدا احنا لو نشبه لبعض .. ف الشبه يمكن فراقنا\nبعدنا أكتر ما قربنا .. وسبنا الحب وأهو سابنا\nولما بنحكي حكايتنا .. يا بنزود يا بنجمل","url":"https://fnanen.com/klmat/alaghany/3/3mro-dyab/3ks-b3dh.html?arabic=%D8%B9%D9%83%D8%B3%20%D8%A8%D8%B9%D8%B6"}