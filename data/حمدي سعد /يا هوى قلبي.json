{"title":"يا هوى قلبي","author":"فالح","composer":"حمدي سعد","lyrics":"يا هوى قلبي وياغاية مناي .. إن حصل مني خطأ فـ ادمح خطاي\nكود ربي منك ما يقطع رجاي .. يا حبيبي ما معي غيرك حبيب\n\nفي غلاك ازعل ومثلي ما يلام .. العرب ترقد وعيني ما تنام\nصارت الذكرى معي مثل الحلام .. الخطأ مني ولك حقٍ مصيب\n\nاتعذر منك تسمح ما مضى .. يا حلو عقب الزعل منك الرضى\nقاعدٍ كني على جمر الغضى .. ما على بالي بعيد ولا قريب\n\nالمحبه كلها لك والوفاء .. ما على الله يا هوى بالي خفا\nمن عطاني وجه مااعطيته قفى .. الجفا عقب الوفا عارٍ وعيب\n\nاقبل المعذار يا غض الشباب .. لا تعذب قلبي المغرم عذاب\nشف هواجيسي تجي مع كل باب .. جعل لي بمشاهدك حظ ونصيب\n\nاحيني بالوصل واللي فات مات .. في قدومك صاح صياح النبات\nانت في قلبي شريكي في الحياة .. بك تقر العين وجروحي تطيب","url":"https://fnanen.com/klmat/alaghany/7/7mdy-s3d/ya-hoa-8lby.html?arabic=&#x64A;&#x627; &#x647;&#x648;&#x649; &#x642;&#x644;&#x628;&#x64A;"}