{"title":"ريم وادي حنيفة","lyrics":"آه وا قلبي اللي علته من وليفه\nوين ابلقى دوى للعله اللي خفيّه\nاشهد انه ذبحني ريم وادي حنيفه\nليه يا ريم تذبحني بليّا خطيّه\n\n\n\n\nريم يا ريم شوفك عند قلبي وريفه\nمثل عيد رْمضان او مثل عيد الضحيّه\nيا حبيبي ترى روح المولع صخيفه\nلو بغا الصبر ساعة مامعاه مقدريّه\n\n\n\n\nوا هني المعافا اللي حموله خفيفه\nما سطى به هوى المجمول صافي الثنيّه\nإن رحمني مْجَمَل وان ذبحني بكيفه\nحين شفته وقلبي راكبٍ اردعيّه\n\n\n\n\nالموده تراها يا حبيبي كليفه\nباين النقص في حالي وعيني شقيّه\nما ربى بالحجاز ولا ربي في الحليفه\nمن عرفته وهو في وسط نجد العذيّه\n\n\n\n\nالشقا والعنى من بيننا بالنصيفه\nخل روحي وروحك كلهن بالسويّه\nمن قناة السويس الى بلاد الخليفة\nومن الاردن الى صنعاء قليلٍ حليّه\n\n\n\n\n\n\n\n\n\n\n\n\n\n\nاستمع إلى \"ريم وادي حنيفة\" على أنغامي","author":"فالح","composer":"حمدي سعد","url":"https://fnanen.com/klmat/alaghany/7/7mdy-s3d/rym-oady-7nyft.html?arabic=ريم وادي حنيفة"}