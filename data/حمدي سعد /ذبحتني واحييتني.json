{"title":"ذبحتني واحييتني","author":"فالح","composer":"حمدي سعد","lyrics":"ذبحتني واحيتني يا حبيبي\nواضحكتني وابكيتني عند فرقاك\nحقك علي يا زين حقٍ مْصيبي\nوحقي عليك امسك يميني بيمناك\n\nصواب قلبي من غرامك عطيبي\nيا ليتنا .. ياليتنا ماعرفناك\nماظنتي جرح المحبه يطيبي\nإن كان ما عالجت جرحي بلاماك\n\nجرحي تجدد وا قرادة نصيبي\nوانا من اول داله البال لولاك\nلولا الحيا لا اصيح واشق جيبي\nوازعل كثير الناس وادور رضاياك\n\nجنسك قليل وشكل حبك غريبي\nماظنتي تصلح حياتي بلياك\nطاريك عندي حاضرٍ ما يغيبي\nبس اتخيل صورتك واتمناك\n\nماهمني غيرك بعيد وقريبي\nلا والذي كمل جمالك وسواك\nلو التمني للمولع يثيبي\nقلت التمني دايم الدوم وياك","url":"https://fnanen.com/klmat/alaghany/7/7mdy-s3d/zab7tny-oa7yytny.html?arabic=&#x630;&#x628;&#x62D;&#x62A;&#x646;&#x64A; &#x648;&#x627;&#x62D;&#x64A;&#x64A;&#x62A;&#x646;&#x64A;"}