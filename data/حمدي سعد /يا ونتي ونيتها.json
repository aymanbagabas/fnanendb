{"title":"يا ونتي ونيتها","author":"طلال السعيد","lyrics":"يا ونتي ونيتها حزة النوم\nوقف هبوب الريح زايد ونيني\n\nمن خاطر ٍ مفجوع محروم مظلوم\nجريت لي ونات زادت حنيني\n\nاخذت لي ساعه و انا مقدر اقوم\nمالي جدا ما غير افرك يديني\n\nيازين قولي شبدل الصحو بغيوم\nوش غيرك يا منيه النفس فيني\n\nلا مر يوم ٍ قلت بتجيني اليوم\nالعمر راح و لا طرالك تجيني\n\nصبرت عام و لاني بصابرٍ دوم\nمدري تبي فرقاي و الا تبيني\n\nترى السلع تبور من كثرة السوم\nهذا حصل و اليوم وينك و ويني","url":"https://fnanen.com/klmat/alaghany/7/7mdy-s3d/ya-onty-onytha.html?arabic=&#x64A;&#x627; &#x648;&#x646;&#x62A;&#x64A; &#x648;&#x646;&#x64A;&#x62A;&#x647;&#x627;"}