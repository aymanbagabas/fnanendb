{"title":"من فارق الخلان","lyrics":"من فارق الخلان ربي يعينه\n\nوالله يعين اللي على الغبن صبار\n\n\n\nيقوله اللي فارق احباب عينه\n\nفارقتهم والقلب كنه على نار\n\nفارقت من فاق العذارى بزينه\n\nغصبٍ علي فراقهم غير مختار\n\n\n\nواقفيت منهم والجوارح حزينه\n\nوالعين هلت دمعها والفكر حار\n\nوامسيت ماعندي من العقل عينه\n\nيشهد علي اللي عليمٍ بالاسرار\n\n\n\nمن عقب ما قلبي عليه السكينه\n\nمع الحبايب بين الاشجار والغار\n\nواليوم انا في حلةٍ في المدينة\n\nكني غريبٍ بالبلد نازح الدار\n\n\n\nوالناس غيري نومهم مهتنينه\n\nوانا طوال الليل في هم وافكار\n\nوانت السبب ياللي رفع لي يمينه\n\nيَدي التحيه يوم انا غادر الدار\n\n\n\nوانت الذي من غيركم لي ضنينه\n\nاقولها للناس بالسر وجهار\n\nوارجو من اللي كلنا مرتجينه\n\nارجوه لم الشمل يا والي الأقدار\n\n\n\n\nعبدالله محمد البابطين\n\n\n\n\n\n\nحمدي سعد","author":"عبدالله محمد البابطين","composer":"حمدي سعد","url":"https://fnanen.com/klmat/alaghany/7/7mdy-s3d/mn-far8-al5lan.html?arabic=من فارق الخلان"}