{"title":"البارحه ساهر لين الصبح","lyrics":"البارحه ساهر ٍ لين الصبح لاحي\nما طبق النوم في عيني ولا جاها\nساهر ودمعي على الخدين سفاحي\nدمعي ٍجرى بان بالوجنات مجراها\nيا طول ليل العنا يا بعد مسراحي\nمتى يبيّن نهار بعيني يملاها\nمن صاحب ٍ ينام الليل مرتاحي\nخالي فؤاده همومه ما تحراها\nيا ريم نجد الهوى في قلبي رماحي\nمن يمكم يا حسّين الدل مرماها\nالعين لى سلهمت فرسان وسلاحي\nفي قلبي والله شواهدها ومسطاها\nقبلك وانا داله ٍ قلبي ومرتاحي\nمااعرف دروب الهوى والعين ابكاها\nيطوي جديل ٍ على كتفيه مياحي\nجل وتعالى خلقها زين وسواها","composer":"تراث","url":"https://fnanen.com/klmat/alaghany/7/7mdy-s3d/albar7h-sahr-lyn-al9b7.html?arabic=البارحه ساهر لين الصبح"}