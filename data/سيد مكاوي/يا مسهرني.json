{"title":"يا مسهرني","lyricist":"احمد رامي","composer":"سيد مكاوي","date":"1972","lyrics":"ماخطرتش على بالك يوم تسال عني\nوعنيا مجافيها النوم .. النوم يا مسهرني\n\nانا قلبي بيسالني .. ايه غير احواله\nويقولي بقا يعني .. يعني ماخطرتش على باله\n\nامال غلاوه حبك فين .. وفين حنان قلبه عليا\nوفين حلاوه قربك فين .. فين الوداد والحنيه\n\nيا نسيني وانت على بالي\nوخيالك ما يفارق عيني\nريحني واعطف على حالي\nوارحمني من كتر ظنوني\n\nلا عنيا بيهواها النوم\nولا بخطر على بالك يوم\nتسال عني ..\nيااااااااااا يا مسهرني\n\nاسال عن اللي يقضي الليل\nبين الامل وبين الذكرى\nيصبر القلب المشغول ويقوله نتقابل بكرا\nوبكرا يفوت وبعده يفوت\nولا كلمه ولا مرسال\nوهو العمر فيه كم يوم\nوانا بعدك علي طال\n\nيا مسهر النوم بعنيا\nسهرت افكاري وياك\nالصبر ده دا مش باديا\nوالشوق واخدني في بحر هواك هواك\nاقل لروحي انا ذنبي ايه\nيقولي قلبي حلمك عليه\nمصيره بكرا يعطف علينا\nونبقى نعرف هجرنا ليه .. ليه ليه هجرنا ليه\nهجرنا ليه .. هجرنا ليه .. هجرنا ليه\nتعال خلي نسيم الليل على جناح الشوق يسري\nالهجر طال والصبر قليل والعمر ايامه بتجري\nطالت الايام تعال لي قوام انا عندي كلام بدي اقوله لك\nانا عندي عندي كلام وفقلبي هيام اوصفهولك\nونعيش ايام ولا في الاحلام","url":"https://fnanen.com/klmat/alaghany/s/syd-mkaoy/ya-mshrny.html?arabic=%D9%8A%D8%A7%20%D9%85%D8%B3%D9%87%D8%B1%D9%86%D9%8A"}