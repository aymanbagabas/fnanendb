{"title":"عطار","author":"حسين السيد","composer":"سيد مكاوي","lyrics":"عطار بقى لي سنة قاعد في دكانى\nما اعرفش أهل الهوى ليه نسيوا عنواني\nفاتت صبية على خدودها قمر خوّاف\nنطقت دموع السهر برموشها قالت لي عوافي\nقلت الله يعافيكِ أهلاً مرحب بيكِ\nكل الدكان ليكِ عايزة يا حلوة بكام\nقالت ألف وقية صبر يكون هدية\nللنار اللي بيَّ بس السعر كام؟\nقلت لها : تمنه مش غالي\nوعشانك يرخص الغالي\nزعلت ومشيت وقالت:\nالسوق جرى له إيه؟\nظلم الحبايب غلي والصبر يرخص ليه\nرجعت تاني قعدت ف ظل دكاني\nوعرفت أهل الهوى ليه\nنسيوا عنواني","url":"https://fnanen.com/klmat/alaghany/s/syd-mkaoy/36ar.html?arabic=%D8%B9%D8%B7%D8%A7%D8%B1"}