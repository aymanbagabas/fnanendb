{"title":"مش كتير","lyricist":"عمر بطيشه","composer":"سيد مكاوي","lyrics":"مش كتير\nعلى قلبي يفرح\nمش كتير\nبعد ما تحير\nكتير كتير كتير كتير\nمره تبعد مره تجرح\nمره تعند او تغير\nالنهار ده جاي تقول لي\nكلمه ياريتها تطول لي\nكلمه تحييني تملي\nفرحت قلبي وعقلي\n\nيا قلبي صدق فرحتك\nوعيش حلاوة دنيتك\nبعد اللي كان جالك زمان تفرح بقه\nوتعيش معاه رحلة حياة متذوقه\nوده مش كتير على قلبي\nعلمني حبك عمري ما اخاف\nمهما ورد على قلبي وشاف\nانت الامل في عيوني يا حبيبي\nطول ما انا جنبك عمري ما اخاف\nومهما تبعد لا بد مره ترجع لي تاني\nلأنه مين ده اللي يقدر يكون مكاني\nمين اللي يقدر على حبك مين غيري انا\nمين اللي بيحبه قلبك مين مش برضه أنا\nمش لما تحتار ترتاح لمين هنا\nولما تختار تضحك لمين تسألني انا\nيا قلبي صدق فرحتك\nوعيش حلاوة دنيتك\nبعد اللي كان جالك زمان تفرح بقه\nوتعيش معاه رحلة حياة متذوقه\nوده مش كتير على قلبي\nيا أحلى حلم في عنيه\nأنا اخترتك من الدنيا\nحبك عمري امرك امري مهما جرى لي\nوانت طريقي حب حقيقي مالي خيالي\nغني واضحك انسى جرحك\nصالح الأيام تصالحك\nده المل والحب فينا\nوالهنا والفرح بينا\nيا اجمل وعد يا قدم السعد\nاللي زمان يا ما طال بعده\nخليتني احب واعيش واتحب\nواعيش معاك بكره وبعده\nوالليله ليلة فرحنا\nفرحي انا وانت هنا\nيا فرحه عيشي مية سنه\nودوري ع اللي زينا\nبعد اللي كان جالك زمان تفرح بقه\nوتعيش معاه رحلة حياة متذوقه\nوده مش كتير على قلبي","url":"https://fnanen.com/klmat/alaghany/s/syd-mkaoy/msh-ktyr.html?arabic=%D9%85%D8%B4%20%D9%83%D8%AA%D9%8A%D8%B1"}