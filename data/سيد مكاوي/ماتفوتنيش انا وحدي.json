{"title":"ماتفوتنيش انا وحدي","author":"حسين السيد","composer":"سيد مكاوي","lyrics":"وحياتك يا حبيبي ريح قلبي معاك\nغلب الحب معاي وتعب الشوق وياك\nماتفوتنيش انا وحدي  افضل احايل بيك\nماتخليش الدنيا تلعب بيا و بيك\nخلي شوية علي وشوية عليك\nعمر هوانا بيجري بيجري شوف راح من كام\nساعة شوق ومحبة وشهر بعاد وخصام\nويبقي الحب تايه مش عارف احنا فين\nزي المركب ماتبقى محتارة بين شطين\nلكن لامتي يا عيوني انت نبقي حبايب\nومش حبايب لحد امتى\nوارجع تاني اقول لك ريحني الله يخليك\nعشان المركب تقدر تمشي بي وبيك\nماتفوتنيش انا وحدي  افضل احايل بيك\nماتخليش الدنيا تلعب بيا و بيك\nخلي شوية علي وشوية عليك\nالليل الليل الليل الليل\nاليل بدموعه قاسي ياويلي من سعاته\nوالصبر لسه ساكت وياويلي من سكاته\nتوعدني بفرحتي واستنى بضحكتي\nزى الوردة ماتبقى مستنية الندى\nو تغيب وتفتكر وتجيني وتعتزر\nفين القلب الي يقدر يستحمل كل ده\nوارجع تاني اقول لك ريحني الله يخليك\nعشان المركب تقدر تمشي بي وبيك\nماتفوتنيش انا وحدي  افضل احايل بيك\nماتخليش الدنيا تلعب بيا و بيك\nخلي شوية علي وشوية عليك","url":"https://fnanen.com/klmat/alaghany/s/syd-mkaoy/matfotnysh-ana-o7dy.html?arabic=%D9%85%D8%A7%D8%AA%D9%81%D9%88%D8%AA%D9%86%D9%8A%D8%B4%20%D8%A7%D9%86%D8%A7%20%D9%88%D8%AD%D8%AF%D9%8A"}