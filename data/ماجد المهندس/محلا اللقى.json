{"title":"محلا اللقى","author":"عبدالله بن حميد القاسمي","composer":"احمد الهرمي","date":"2020","lyrics":"محلا اللقى وياك يا شوق محلاه\nمحلا نهاره ويا حلاها لياليه\nألقاك وكل الود في قربك ألقاه\nوكل الهنا والحب عندك ألاقيه\nحبك بقلبي لا ولا شي يسواه\nعمري وروحي كلها ما تساويه\nأغلى من الغالين يا زين والله\nتأمر على قلبي وأنا أقول لبيه\nمحلا اللقى وياك يا شوق محلاه\nومحلا نهاره ويا حلاها لياليه\n\nأجيك بإحساسٍ وصل قاصي أقصاه\nوأزف لك شوقٍ عجز قلب يحويه\nيا من جبينه نور الكون بضياه\nوالورد من خده خجل وانجبر فيه\nكلن على جوه يغني بليلاه\nوقلبي على دربك يعجّل خطاويه\nويوم ألتقي بك قلت ذا اليوم محلاه\nمحلا نهاره ويا حلاها لياليه\nمحلا اللقى وياك يا شوق محلاه\nومحلا نهاره ويا حلاها لياليه","url":"https://fnanen.com/klmat/alaghany/m/majd-almhnds/m7la-all8a.html?arabic=%D9%85%D8%AD%D9%84%D8%A7%20%D8%A7%D9%84%D9%84%D9%82%D9%89"}