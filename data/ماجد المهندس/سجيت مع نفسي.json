{"title":"سجيت مع نفسي","lyricist":"انور المشيري","composer":"عصام كمال","date":"2019","lyrics":"سجيت مع نفسي وقبل اتنبه\nقدام عيني مرت ايام عمري\nحزني وفرحي والعدى والأحبة\nوما فقت إلا وإبتسامة في ثغري\nرغم اللي شفته من ألم من محبة\nوالين هذا اليوم من يوم صغري\nتدري وش اكثر شي حصلي واحبه\nشوف إنعكاس مرايتك وإنت تدري\nشخصك ونورك هاللي سبحان ربه\nفي وصفهم يعجز ويحتار فكري\nما لك شبيه أصلا على شان اشبه\nأبدا ولا به حد يهواك كثري\nلو ينعصر عمري في كاسك واصبه\nلا ما وفيتك يا حبيبي وعذري\nوفاك وحبك يا دوى الهم وطبه\nأكبر من ضـلوع الحنايا في صدري\nحبك عظيم خذ من القلب لبه\nوحظي كبير فيك لله شكري\nولانك سعادة دائمة ومستتبة\nلو قالوا كم عمري بقول انت عمري\nحبك في جوفي شي صعب يتشبه\nزايد وبه يـزداد قدرك وقدري\nقلبك وطن وإحساسي شعب يحبه\nوقلبي ملك ورضاك تاجي وقصري","url":"https://fnanen.com/klmat/alaghany/m/majd-almhnds/sjyt-m3-nfsy.html?arabic=%D8%B3%D8%AC%D9%8A%D8%AA%20%D9%85%D8%B9%20%D9%86%D9%81%D8%B3%D9%8A"}