{"title":"من يشبهك","author":"انور المشيري","composer":"سلطان السيف","date":"2021","lyrics":"من يشبهِك!؟ يالفارِقة عن كلّ زين\nوإنتِ اللي حسنك بالمفيد المُختَصَر\nنوعه كِثِـر ما نادر وْراقي وْثمين\nممكن تـراه العين مَرَّه في العمر\nمن يشبهِك يا هند أو من تشبهين\nلو كلّ تشبيهٍ في مثلِك يفتخـِر\nإن قلت ياشمس أو قمر في الحالتين\nيا حَيِّ فيك الشمس وْيا حيِّ القمر\nمن رِقـِّتـِك يا هند والطبع الرّزين\nسحْر الخجل زادِك مع الهيبة سِفَر\nفي طلِّتِك هاللي كِثِر ما فيها لين\nكِنِّك من الضيّ إنخلقتي والزَهَر\n\nملامحِـك فِتنة وكِلما تضحكين\nفي مبسمك حول البَرَد يضوي جمر\nوْعيناك ما مَرّ الشِعِر شرواها عين\nقصيدتين أبلَغ من أوصاف الشِعِر\nوْلَو تسألين الناس أنا أشباهي وين؟!\nبتجاوبِك يا هند ما مثـلك بـشر\nوْمن يشبهِك لو هو سؤال بكلمتين\nما لِك شِبَه هذا الجواب المُختَصَر","url":"https://fnanen.com/klmat/alaghany/m/majd-almhnds/mn-yshbhk.html?arabic=%D9%85%D9%86%20%D9%8A%D8%B4%D8%A8%D9%87%D9%83"}