{"title":"على طاري الفراق","lyricist":"شافعي السبيعي","composer":"ياسر بوعلي","date":"2018","lyrics":"على طاري الفراق اللي طرالي بسيرتك الحين\nوعلى طاري الجروح اللي طرت لي وجيت في بالي\nدخيل الله هالطاري طلع لي فيك بس منين\nدخيل الله مو وقته وانا تعبان في حالي\nانا من وين ابدي لك معاك وابتدي من وين\nتبي ابدي من اول جرح او العاشر او التالي\nبصراحه ما توقعتك تحطم قلبي المسكي\nولا حتى توقعتك تدفعني الثمن غالي\n...\nمعك قلبي قضى عمره على النيه عمر وسنين\nوأنا ما غير اتأمل على الله ترأف بحالي\nمعك أوضح من الواضح ولا ألعب على الحبلين\nوأنا هذا الأمر قبل أرفضهما مر في بالي\nقبل ما كنت تلقاني اذا ناديت امد ايدين\nلأنك تدري الطيبة بقلبي اردى افعالي\nتخيل كنت أتأمل تجي وتسأل علي بعدين\nلأني قلت بغيابك فال الله ولا فالي\n...\nغلاتي عندك انك ما تخبي بخاطرك أمرين\nطلبتك واللي يرحم والدينك قول يالغالي\nالأول تكفى علمني و شاللي بخاطرك واثنين\nمن اللي أشغلك عني وأشغل قلبك و بالي\nوأحس بصدمتي سكين ياعمي أي سكين\nاحس بضيقه الدنيا تضيق بضيقة احوالي\nبعد ما شفت صدماتي على الدنيا من الغالين\nبديت الحين اتوقع تجي الصدمة من اظلالي","url":"https://fnanen.com/klmat/alaghany/m/majd-almhnds/3la-6ary-alfra8.html?arabic=%D8%B9%D9%84%D9%89%20%D8%B7%D8%A7%D8%B1%D9%8A%20%D8%A7%D9%84%D9%81%D8%B1%D8%A7%D9%82"}