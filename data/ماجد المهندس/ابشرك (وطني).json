{"title":"ابشرك (وطني)","author":"عبدالله ابو راس","composer":"ناصر الصالح","date":"2010","lyrics":"ابشرك حنا بخير وسلامة\nلا ينشغل بالك يابو متعب ارتاح\nشايل هموم الدار حب وكرامه\nما همك أوجاعك ولا همك جراح\n\nنادى الشمال وجاوبته اليمامة\nراح وخَطَاك الشر يا تاجنا راح\nوقال الجنوب لنجد مرت غمامه\nواللي بشرق المملكة همه انزاح\n\nوقام الحجاز يوزع الابتسامه\nلضيوف بيت الله ويطمن أرواح\nيا من رفع قدر النسا في كلامه\nفي شدتك مؤمن وطيب ومزاح\n\nالليل يسري ما نحسّ بظلامه\nدامك تشوف النور فالنور وضاح\nوالعالم اللي قد كسبت احترامه\nلولا وجودك كان من عيننا طاح","url":"https://fnanen.com/klmat/alaghany/m/majd-almhnds/abshrk--o6ny-.html?arabic=%D8%A7%D8%A8%D8%B4%D8%B1%D9%83%20(%D9%88%D8%B7%D9%86%D9%8A)"}