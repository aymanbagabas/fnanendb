{"title":"لا تترك القلب","author":"احمد الصانع","composer":"ابراهيم الغانم","date":"2021","lyrics":"لا تترك القلب دام القلب في يدّك\nإن طاح منّك أكيد إنّه بيتكسّر\nما ودّي إنّك تفارقني ولو ودّك\nبكره بتبكي على الفَرقا وتتحسّر\nأوّل تراعي شعوري من قبل ردّك\nعلي وشلون تتمادى وتتجسّر\nلا صار ودّك فراقي إبشر بْـ ودّك\nحتى ولو ضاقت الدنيا بتتيسّر\n\nما كنت تحلَم وأحلامك على قدّك\nوالحين حلمِك على فرقاي يتفسّر\nصدّقني باكر تجي دمعك على خدّك\nوتْلاقي قلبك على ذكراي يتأسّر\nحتى ولو صرت ضدّي آنا مو ضدّك\nلكن على الحُب أكيد إنّك بتتحسّر\nولا عاد تسأل على قلبي وهو بيدّك\nالقلب عندك ولكن طاح وتْكسّر","url":"https://fnanen.com/klmat/alaghany/m/majd-almhnds/la-ttrk-al8lb.html?arabic=%D9%84%D8%A7%20%D8%AA%D8%AA%D8%B1%D9%83%20%D8%A7%D9%84%D9%82%D9%84%D8%A8"}