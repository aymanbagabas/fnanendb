{"title":"كيف اخليك","author":"سلطان بن سهيل","composer":"ادهم","date":"2021","lyrics":"شفتك واقول فخاطري كيف اخليك ؟\nكيف اقدر اخليك والقلب وياك\nازعل وارضى بس  ما اترك ايديك\nلو صار مهما صار ابقى انا اهواك\nليس هناك من يحاول يجاريك\nهل يا ترى في الكون فيه اللي يسواك ؟\nدرب الهوى لو ضاع عني بلاقيك\nمالحُب الا لك ولو دربك اشواك\nان كان في ايديني العمر كنت بهديك\nعمري هو عمرك يا بعد عمر مضناك\nوان قالوا عمرك راح هو راح بس فيك\nجعله يروح ولا يرد الا لرضاك\n\nوان طار قلبي في سماك واراضيك\nخل خافقي يبرى بشوفة محياك\nفي بوظبي ساسك وحظ لي حواليك\nيا حظ دارك قبل حظي بلقياك\nقولك فعل والقول فعل بمعانيك\nالله عطاك من المعاني ما اعطاك\nواسلوبك الساحر وعينك تحليك\nكل عين شافت عينك تقول محلاك\nما في احد كثري في هالكون يغليك\nقالوا تمنى؟ قلت كلي تمناك\nكل شخص فيه عيوب واشياء تغريك\nالا انت كامل كن عيوبك مزاياك","url":"https://fnanen.com/klmat/alaghany/m/majd-almhnds/kyf-a5lyk.html?arabic=%D9%83%D9%8A%D9%81%20%D8%A7%D8%AE%D9%84%D9%8A%D9%83"}