{"title":"نصاب","lyricist":"بهاء الدين محمد","composer":"محمود خيامي","date":"2021","lyrics":"انته اللي قلبك صاب .. وانا اللي قلبي تصاب\nمكنتش اعرف ان فيه .. في الحب ناس قلبها نصاب\nلدرجة اني ولا حسيت .. ولا تخيلت ولا شكيت\nواستوليت على كل مشاعري\nعادي فكل هدوء اعصاب\nوياريت ما سمعت لما ناديت\nولا قلبي قال حبيت .. ولا يوم فتحلك باب\nوانا ليه اتعب في حبك ليه\nوارضى بعذابك ليه .. لو حتى احلى عذاب\n\nكل اما أقولك هات .. بتجيب حاجات في حاجات\nمخدش حاجة ده مش حب لا\nكده بتلاعبني تلات ورقات\nلا شفت زيك قلب حويط .. ولا شفت زيي قلب بسيط\nده انا لو قلمي يوصف المي .. حكتب فيك ولا الف كتاب\nوياريت ما سمعت لما ناديت\nولا قلبي قال حبيت .. ولا يوم فتحلك باب\nوانا ليه اتعب في حبك ليه\nوارضى بعذابك ليه .. لو حتى احلى عذاب","url":"https://fnanen.com/klmat/alaghany/m/majd-almhnds/n9ab.html?arabic=%D9%86%D8%B5%D8%A7%D8%A8"}