{"title":"طلت ع الحاره","lyricist":"نعمان باسيل","composer":"طوني كيوان","date":"2010","lyrics":"لما طلت ع الحاره .. ضكتلا كل حجاره\nنزلت نزلت ع مهلا .. بتشرقط مثل النارا\nطلت باللون الكحلي .. قلوب الشبيبة تغلي\nفستانا طاير طاير .. الله بيعلم شو صاير\nلولا ربطة زنارا ..\nبغمزه حلوه وبغنجه .. سألت عني الدكنجي\nفلا بيتو ع العالي .. تاني مفرق ع شمالي\nبعد اول اشاره ..\nوصلت دقت ع بابي .. فتحت امي البوابه\nصارت تفرك بإيديها .. وتدبلا بعينيها\nتساير ستي الختياره ..\nسألتها شو بتريدي .. بتشتغلي بشي جريده\nصارت ملبوكه بحاله .. مش عم يخطر ع باله\nشو بتقلا محتاره ..\nبين الغصه والغصه .. حكيتلا كل القصه\nقالت ابنك حبيتو .. جاي الليله ع بيتو\nبدي اعملو زياره ..\nغمزة عينا حنونه .. دابو عيونا بعيوني\nسبحانه اللي عاطيها .. من الحساد بيحميها\nبتضو مثل المناره ..\nيا عالم توبتني .. وبخصرا جننتني\nبجمالا دوختني .. بالاخر علقتني\nمثل السمكه بسنارا ..","url":"https://fnanen.com/klmat/alaghany/6/6ony-kyoan/6lt-3-al7arh.html?arabic=%D8%B7%D9%84%D8%AA%20%D8%B9%20%D8%A7%D9%84%D8%AD%D8%A7%D8%B1%D9%87"}