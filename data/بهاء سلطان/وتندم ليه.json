{"title":"وتندم ليه","lyricist":"هاني عبد الكريم","composer":"وليد سعد","date":"2010","lyrics":"وتندم ليه لما يكون قدامك جنه وما تشوفهاش\nيبقي خلاص قلبك يستاهل مايعيشهاش\nاسف ليه كل الندم اللي انت ندمتوا يفيدني بايه\nقلبي خلاص هيعيش دلوقتي وينسي ماضيه راجع ليه\nاستكترت عليا تشوفني قدرت انساك\nكنت فاكرني بعيش علي الماضي وهستناك\nليه وعلي ايه اوجع قلبي معاك من تاني عشان اوهام\nقولي ازاي انا هنسي الجرح مع الايام\nاتعلمت يكون في حياتي حاجات غيرك انت اهم\nاتعلمت مااحسش بعدك اي آلم او هم\nاتعلمت يكون في حياتي حاجات غيرك انت اهم\nاتعلمت مااحسش بعدك اي آلم او هم\nلا لا لا لا\nايه هتقول كل كلامك مش هيآثر فيا خلاص\nايه هيغير قلب مايعرفش الاحساس\nمهما تقول مش هتحمل تاني اكمل وهم كبير\nضحيت ياما ومن اللي قاسيته تعبت كتير كتير\nليه علطول اللي شاريك بتسيبه وبتروح للي يبيع\nواللي في ايديك ماتحسوش غير لما يضيع\nشوفت ازاي عشت معاك اصعب ايام ولا آثر فيك\nواصعب من اللي انا عشته معاك اني ارجع ليك\nاتعلمت يكون في حياتي حاجات غيرك انت اهم\nاتعلمت مااحسش بعدك اي آلم او هم\nاتعلمت يكون في حياتي حاجات غيرك انت اهم\nاتعلمت مااحسش بعدك اي آلم او هم\nلا لا لا لا","url":"https://fnanen.com/klmat/alaghany/b/bha2-sl6an/otndm-lyh.html?arabic=%D9%88%D8%AA%D9%86%D8%AF%D9%85%20%D9%84%D9%8A%D9%87"}