{"title":"حبيبي يا متغرب","lyricist":"عبدالرحيم منصور","composer":"بليغ حمدي","lyrics":"حبيبي يا متغرّب قرّب ليّ قرب\nبتسافر الجوابات مليانة بالحنين مليانة بالآهات\nبتسافر السلامات تفكر الغاليين بأحلى الذكريات\nحبيبي يا متغرب قرب لي قرب\nطولت الغيبة ياما ..وحشاني الابتسامة\nوتعال بالسلامة\nغايب وناسيني والا فاكرني وشاريني؟\nراجع يانور عيني والا مش ناوي تجيني؟\nسالمة ياسلامة ح تجيني بالسلامة\nحبيبي يا متغرب قرب ليّ .. ليّ قرب\nحبيبي يا شوق عمري يا طول صبري يا متعود\nعلى ناري على جنّـتي.. على غيرتي حنـّيتي\nعلى صبري لما تعند على سهري لما توعد\nعلى قسوتي على رقتي\nعلى دمعتي على ضحكتي\nعالحب النايم يا حبيبي بقلبي وعينيّ\nعالشوق الصاحي لما تنام ايدك في ايديّ\nحبيبي يا شوق عمري طول صبري يا متعود\nعلى همسي لما أتكلم على لمسي لما أسلم\nعلى فرحي لما تيجني يا نور عيني ليه بتعند\nأنا عايزة أشرب من ايدك وأتنهد مع تنهيدك\nوتغني وأغني آه منك آه مني\nموايل الهوى تحلَويا روحي\nسهرتنا سوى ح تداوي جروحي\nحبيبي يا متغرب قرب لي قرب\nحبيبي يا مسليني يا مهنيني\nتعال داويني\nحبيبي يا نور عيني يا مسهيني\nتعال رسيني\nدا انا أفتح عيني وأشوفك\nأدوب في كلامك أدوب في عيونك\nواتوه اتوه عن كل الدنيا\nولا غيرك يوم على بالي طيف  بخيالي مرسوم\nولا يوم ولا ساعة ولا ثانية\nاعذرني عالبعد أنا ما أقدرش ..عالوحدة أنا ما أقدرش\nواعذرني قد ما تقدر\nقد عيوني عليك ما بتسهر\nقد ما أفكر فيك وأستنظر\nقد الشوق اللي بيقتلني قد البعد اللي مجنني\nحبيبي يا متغرب قرب ليّ قرب وتعال بالسلامة\nطولت الغيبة ياما ..وحشاني الابتسامة","url":"https://fnanen.com/klmat/alaghany/f/fayzh-a7md/7byby-ya-mtghrb.html?arabic=%D8%AD%D8%A8%D9%8A%D8%A8%D9%8A%20%D9%8A%D8%A7%20%D9%85%D8%AA%D8%BA%D8%B1%D8%A8"}