{"title":"احلى طريق","author":"محمد حمزه","composer":"محمد سلطان","lyrics":"يا اللي الزمان بعتك ليَّ تملي الحياة حب عليَّ\nلا قبل منك قابلني قلب ارق من قلبك ما الاقي\nولا بعد منك شغلني شئ في الدنيا عنك ولو ثواني\nيا اللى بقيت فرحتي..همستي..دمعتي\nاحلى طريق في دنيتي\nشفت كل الدنيا فيك وخدتني حنية عينيك\nعلى دنيا جديدة عليَّ  دنيا ما شافتها عيني\nجايه وياك تناديني يا ارق ما شافت عيني\nليلة من ليالي عمري بس ليلة بكل عمري\nلما شفتك بين الوجوه وقلبي شـــاور عليك\nلقيت كل الزحام بيتوه ولا شايفة الا عينيك\nوبقيت انا وانت لوحدينا\nولا حاسة بالناس حوالينا\nكلمتك وكلمتني دوبنا الكلام في ثواني\nوسألتك وسألتني مافضلش أي سؤال تاني\nوقربنا وكل لحظه تفوت علينا تقربنا\nودوبنا حلاوة الحب نسقي منها قلوبنا\nكان كل ده كله بعنينا يا حبيبى بعنينا\nوالوقت فات علينا وعدا عدا ولا حسينا\nوفــ عز الـحلم صحينا\nوأتاري الناس حوالينا\nزحام وهـمس وكلام\nلقا ووداع وسلام\nخوفنا من نظرات عيونا ليشفوها\nخوفنا من دقات قلوبنا ليسمعوها\nوقبل ما يبان علينا وقبل ما يحسوا بينا\nمشيت انا ومشيت انت\nولا عارفه راح اشوفك امتى\nيا اللى بقيت فرحتي\nهمستي\nدمعتي\nاحلى طريق في دنيتي\nشفت كل الدنيا فيك  وخدتني حنية عينيك\nعلى دنيا جديدة عليَّ  دنيا ما شافتها عيني\nجايه وياك تناديني يا ارق ما شافت عيني\nيا دنيا الحيرانين يا شوق العاشقين\nقولوا لي ريحوني\nاشتاقت ليه عيوني\nاشوفه ازاي وفين وأسال عنه مين\nيا هل ترى مشغول عني وشاغلني بس بيه\nياهل ترى يوم ما قابلني قالت لي ايه عينيه\nوعدتني لا\nلا ما وعدتنيش\nخدعتني لا\nلا ما خدعتنيش\nرحت المكان اللي شفته فيه\nلقيت خياله هناك ماليه\nشافت عينيه ضحكة ربيع ورديه\nناديت عليه ما رد صوته عليه\nرجعت بالشوق والحنين\nسؤال فى قلبي انت فين\nيا اللى بقيت فرحتي\nهمستي\nدمعتي\nاحلى طريق في دنيتي\nشفت كل الدنيا فيك  وخدتني حنية عينيك\nعلى دنيا جديدة عليَّ  دنيا ما شافتها عيني\nجايه وياك تناديني ارق ما شافت عيني\nنهاري وليلي شاغلني وحيرتى عليك بتشغلني\nحايلت الشوق وحايلني وبين ده كله قابلني\nحبيبي قابلني\nوأقبل ما أقول له وأحكي له أتاريه جى بيحكي لي\nوأقبل حتى ما اشكي له سبقني هو بيشكي لي\nعن الحيرة وعن نارها وعن قلبه اللي كان جارها\nأتاريه جرى له اللي جرى لي\nوأتاري حاله زي حالي\nخوفنا ليكون العتاب\nيصحى من تاني العذاب\nوقولنا نعيش لدنيتنا\nوتكبر فيها فرحتنا\nإن كان فيه خوف جوه قلوبنا هيكون عالحب وحبايبنا\nإنساه يا حبيبي\nيا اللى بقيت فرحتي\nهمستي\nدمعتي\nاحلى طريق في دنيتي\nشفت كل الدنيا فيك  وخدتني حنية عينيك\nعلى دنيا جديدة عليَّ  دنيا ما شافتها عيني\nجايه وياك تناديني يا ارق ما شافت عيني","url":"https://fnanen.com/klmat/alaghany/f/fayzh-a7md/a7la-6ry8.html?arabic=%D8%A7%D8%AD%D9%84%D9%89%20%D8%B7%D8%B1%D9%8A%D9%82"}