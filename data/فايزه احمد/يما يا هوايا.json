{"title":"يما يا هوايا","author":"عبدالرحمن الأبنودي","composer":"محمد سلطان","lyrics":"يما يا هوايا يما يا هوايا\nالهوى بعثر ضفايري ايه قصده معايا\nايه قصده معايا يما\nايه قصده معايا\nماشية وسط الغيطاني ماشية والهوا ماشي\nالهوى خدني ورماني وسابني وقام ماشي\nخايفة يا هل ترى ؟ والا متحيرة !\nوإلا ايه الحكاية ؟\nالهوى بعثر ضفايري  ايه قصده يما\nايه قصده معايا معايا\n---\nماشية وسط الغيطاني  والقمر ويايا ماشي\nعدّى زي الاغاني  عدى قالها وراح ماشي\nقلبي انزرع بستان  واتملا ورد وألوان\nجيت أقول لك عالحكاية\nالهوى بعثر ضفايري  ايه قصده يما\nايه قصده معايا معايا\n---\nماشية وعاقدة الضفاير  خالية البال والضماير\nعدّى وفك العقدة وهدّى  وهدّى وودى وقام طاير\nأجري أجري ولم حصلته ولا كلمني ولا أنا سألته\nتفتكري ايه الحكاية\nالهوى بعثر ضفايري  ايه قصده يما\nايه قصده معايا معايا","url":"https://fnanen.com/klmat/alaghany/f/fayzh-a7md/yma-ya-hoaya.html?arabic=%D9%8A%D9%85%D8%A7%20%D9%8A%D8%A7%20%D9%87%D9%88%D8%A7%D9%8A%D8%A7"}