{"title":"لا ياروح قلبي","lyricist":"حسين السيد","composer":"رياض السنباطي","date":"1983","lyrics":"لا يا روح قلبي ، قلبي أنا\nمش أنا الي أحب و انسي ، مش أنا\nابعد أنت ، و مهما هيكون الألم\nمش هفكر فيك بلوعة أو ندم\nالليالي ، الي عاشها الحب وياك ملكي وحدي\nمهما تبعد مش هتاخد ليلة واحدة م اللي عندي\nلا يا روح قلبي أنا\nمش أنا الي أحب و انسي\nمش أنا …\nيصعب عليه ، انسي رحلة عمري كله معاك\nيصعب عليه ، لما تيجي سيرتك و اقول هنساك\nلكن انسي ليه ؟\nأنا هنسي أيه ؟\nمن قبل حبك أنا كنت أيه ؟\nكانت حياتي أنا فيها أيه ؟\nفراغ و وحدة و شوق سهران\nو شموع تونسها جدران\nلا حب فيها و لا حرمان\nمن النهاردة حعيش لأجمل حلم شفته\nو هفتكر بدموع أحلي عمر عشته\nالليالي ، الي عاشها الحب وياك ملكي وحدي\nمهما تبعد مش هتاخد ليلة واحدة م اللي عندي\nلا يا روح قلبي أنا\nمش أنا الي أحب و انسي\nمش أنا …\nحبيبي ، يالي جاي النهاردة بتقول هتنسي عهدك معايا\nو عايزني زيك بكلمة واحدة ، أكتب بإيدي سطر النهاية\nعلمتني أحبك\nو فتحتلي قلبك\nعلمتني الدنيا\nحبتها و أنا جنبك\nعلمتني أسهر ، علي شوق ما يتقدر\nو استني لتاني يوم ، عشان يفوت و اسهر\nعلمتني اني أحب و بس\nو نسيت تعلمني أزاي انسي\nأنا م النهارده بحب و بس ،\nمهما جري مش حعرف انسي\nياما قلتلك يا شوق\nننسي العذاب و نتوب\nو ازاي نتوب عن شيء\nفوق الجبين مكتوب\nمكتوب .. يا قلبي\nالليالي ، الي عاشها الحب وياك ملكي وحدي\nمهما تبعد مش هتاخد ليلة واحدة م اللي عندي\nلا يا روح قلبي أنا\nمش أنا الي أحب و انسي\nمش أنا …\nفكرت آني أسألك\nأيه يا حبيبي غيرك …\nيمكن سؤالي ده الي صورة الماضي تيجي تفكرك\nفاكر ..\nفرحة عيونك بيه و انت بتبتسم\nو الشمس لما جنب منها تترسم\nفاكر …\nلهفة حنانك بعد يوم واحد سفر\nو أنا زي ليل عطشان بيستني القمر\nفاكر …\nرقة عتابك ، حتي في ساعة الغضب\nكانت نغم ، فضة علي أوتار من دهب\nو رجعت أقول أنا هسأل ليه\nم خلاص عرفت نويت علي ايه\nو القلب لما النار تكويه\nو تهد أجمل حاجة فيه\nيمكن ساعات يندم و ساعات\nحتي الندم ميهونش عليه\nياما قلتلك يا شوق\nننسي العذاب و نتوب\nو ازاي نتوب عن شيء\nفوق الجبين مكتوب\nمكتوب .. يا قلبي\nالليالي ، الي عاشها الحب وياك ملكي وحدي\nمهما تبعد مش هتاخد ليلة واحدة م اللي عندي\nلا يا روح قلبي أنا\nمش أنا الي أحب و انسي\nمش أنا …","url":"https://fnanen.com/klmat/alaghany/f/fayzh-a7md/la-yaro7-8lby.html?arabic=%D9%84%D8%A7%20%D9%8A%D8%A7%D8%B1%D9%88%D8%AD%20%D9%82%D9%84%D8%A8%D9%8A"}