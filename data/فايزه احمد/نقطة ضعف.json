{"title":"نقطة ضعف","lyricist":"عبدالوهاب محمد","composer":"محمد سلطان","lyrics":"غصب عني ياحبيبي مهما اقول ابعد واخبي\nالقى روحي باحن لك واشتاق لحبي\nغصب عني غصب عني كمان باصدق حسن ظني\nواطوي شكى فيك وحيرتي في التمني\nواعمل ايه وياك وحبك اقوى مني\nقد ماارادتي قويه قد ما دموعي ابية\nنقطه الضعف اللي فيَّ هي قلبي وانت قلبي\nاشتياقي ياحبيبي وانت غايب\nاشتياق فوق اشتياق كل الحبايب\nبس عزة نفسى بتخليني اداري\nواقدر اصبر وابتسم فى عز ناري\nيجرى ما يجرى وماحدش عنده فكرة\nوالحقيقة اني بادوب لهفة وحنين\nوانتظار على نار وافكار حيرانين\nبتغالبنى الوحدة وانا مع ناس كتار\nويصاحبني السهد حتى بالنهار\nوالدقيقة تمر عليَّ سنين\nكل ده وانت بعيد\nواما بتعود من جديد\nكل ثانيه تبقى عيد\nوالحياة بترد فيَّ والسماح يغلب عليَّ\nقد ماارادتى قويه قد مادموعى أبية\nنقطة الضعف اللي فيَّ هي قلبي وانت قلبي\nنقطة الضعف اللي فيَّ عذبتني\nحملتني فوق مايقدر حد يتحمل ضنى\nوصلتنى اعيش لك انت وانسى حتى مين انا\nوامشي ورا قلبي وغرامه فى الضلوع\nزي طيران الفراشة عالشموع\nباعرف اني اروح وماعرفش الرجوع\nعايز اكتر من كده ايه\nعايز اكتر من كده كده ايه يامنايَ\nانت ماشفت الحب ده الا معايَ\nليه مابتقدرش ليه وانا م البداية\nباحبك حب لسه ماتعرفش\nواخاف عالحب مين حب ومخافش\nياحبيبى ..ياحبيبى\nزي ما يخاف اللي تاهت نفسه منه بخاف عليك\nواعمل ايه اعمل ايه\nاعمل ايه لما عواطفى بتعاندني وبتراضيك\nواعمل ايه وانا سر ضعفى رأفة بيك\nمن حبي فيك ياحبيبي نقطة الضعف اللي عندي\nكان منايَ تبقى عندك\nواللي بشعر بيه لوحدى انت تشعر بيه لوحدك\nكان منايَ يامنايَ يغيرك عطفي وحناني\nكان منايَ تبقى ارحم مابزماني بس ياخسارة التمني\nعاش تمني والحياة مابتديناش كل الاماني\nقد ماارادتى قويه اد مادموعي ابية\nنقطة الضعف اللي فيَّ هي قلبى وانت قلبي","url":"https://fnanen.com/klmat/alaghany/f/fayzh-a7md/n86t-dh3f.html?arabic=%D9%86%D9%82%D8%B7%D8%A9%20%D8%B6%D8%B9%D9%81"}