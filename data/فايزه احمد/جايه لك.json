{"title":"جايه لك","lyricist":"حسين السيد","composer":"محمد سلطان","lyrics":"جاية لك جاية لك انا جاية لك لعيونك لجمالك\nولعشرتنا الغالية ولايامنا الجاية\nمن بعد جوابك ما وصلني انا سايبة الدنيا وجاية لك\nوحياتك وغلاوتك  وانا باحلف بحياتك\nايامنا وليالينا ياحبيبى وحشوني\nوعينيَّ وروح قلبي دول اهلك واخواتك\nاسألهم كم مرة في غيابك سألوني\nووصلني مرسالك  وعرفت اللي ف بالك\nحسيت ان الفرحة باعتة لي وباعتة لك\nالجنة اتفتحت لى ولقتنى جايه لك\nالجنه اللى بعدك ده النار ارحم منها\nمش قادرة استحملها ولا قادرة اعيش فيها\nوالنار اللي قربك هى الجنة بعينها\nبتكويني تكويني انا برضه ح اطفيها\nانا بكرا افرشها لك ورد يكيد عذالك\nوالدنيا اللي فاتتنا بكرا اعوضها لك\nبس استنى عليه انا طايرة وجاية لك","url":"https://fnanen.com/klmat/alaghany/f/fayzh-a7md/jayh-lk.html?arabic=%D8%AC%D8%A7%D9%8A%D9%87%20%D9%84%D9%83"}