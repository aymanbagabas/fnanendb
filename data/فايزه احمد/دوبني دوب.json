{"title":"دوبني دوب","lyrics":"دوبني دوب يا هوى .. دوبني دوب\nياما قلت اتوب يا هوى .. ماقدرت اتوب\nلاصبر ينفع .. ولاشوق بيشفع\nولا حد يعرف ايه في القلوب\nغابوا الحبايب يومين .. يومين يا دوب\nوكل يوم عن يوم .. عن يوم بدوب\nودبت دوب .. انا دبت دوب .. انا دبت دوب\n\nاه لو يجيني منهم سلام\nيخلي جرح الشوق ينام ..\nاه لو عيوني .. تلمح خيالهم\nدنا كنت اقول احلى الكلام\nوكنت افرح من جوا قلبي\nوافرد جناحي على حبايبي\nدول غبوا عني يومين .. يومين يا دوب\nوكل يوم عن يوم .. عن يوم بدوب\nودبت دوب .. انا دبت دوب .. انا دبت دوب\n\nسألت ناس بالحب دابو\nمين اللي يقدر على نار عذابو\nقالولي نار .. تطفي نار\nشوفلك حبايب غير اللي غابو\nانا قلت والله مافي اغلى منهم\nلاقبل منهم ولا بعد منهم\nدول غبوا عني يومين .. يومين يا دوب\nوكل يوم عن يوم .. عن يوم بدوب\nودبت دوب .. انا دبت دوب .. انا دبت دوب\n\nلو كنت اعرف .. على فين طريقهم\nقلبي اللي دايب .. كان قام سبقهم\nيشوف حبايبه .. اه من حبايبه\nالنار دي ارحم من فراقهم\nفضلت اصبر روحي بروحي\nوجروحي تفضل .. برضك جروحي\nغبوا عني يومين .. يومين يا دوب\nوكل يوم عن يوم .. عن يوم بدوب\nودبت دوب .. انا دبت دوب .. انا دبت دوب","url":"https://fnanen.com/klmat/alaghany/f/fayzh-a7md/dobny-dob.html?arabic=%D8%AF%D9%88%D8%A8%D9%86%D9%8A%20%D8%AF%D9%88%D8%A8"}