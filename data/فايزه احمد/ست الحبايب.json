{"title":"ست الحبايب","author":"حسين السيد","composer":"محمد عبدالوهاب","lyrics":"ست الحبايب ياحبيبه يااغلى من روحي ودمي\nياحنينة وكلك طيبة .. يارب يخليكي يا أمي\nيا رب يخليكي يا أمي .. يا ست الحبايب يا حبيبه ..\n\nزمان سهرتي وتعبتي وشلتي من عمري ليالي\nولسه برضه دلوقتي بتحملي الهم بدالي\nانام وتسهري وتباتي تفكري\nوتصحي من الآدان وتيجي تشقري\nيا رب يخليكي يا أمي .. يا ست الحبايب يا حبيبه ..\n\nتعيشي لي ياحبيبتي يا أمي ويدوم لي رضاكي\nأنا روحي من روحك انت وعايشه من سر دعاكي\nبتحسي بفرحتي قبل الهنا بسنة\nوتحسي بشكوتي من قبل ماأحس أنا\nيا رب يخليكي يا أمي .. يا ست الحبايب يا حبيبه ..\n\nلو عشت طول عمري أوفي جمايلك الغاليه علي\nأجيب منين عمر يكفي وألاقي فين أغلى هدية\nنور عيني ومهجتي وحياتي ودنيتي\nلو ترضي تقبليهم دول هما هديتي\nيا رب يخليكي يا أمي .. يا ست الحبايب يا حبيبه ..","url":"https://fnanen.com/klmat/alaghany/f/fayzh-a7md/st-al7bayb.html?arabic=%D8%B3%D8%AA%20%D8%A7%D9%84%D8%AD%D8%A8%D8%A7%D9%8A%D8%A8"}