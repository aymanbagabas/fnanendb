{"title":"ياما قلبي","composer":"كمال الطويل","lyrics":"ياما قلبي قال لي لأ وانا الاوعه\nلما قلبي انشق شق قلت اطاوعه\nكلمة مني وكلمة منه اللي خانني تبت عنه\nحتى لو يوم قلبي رق\nمش ح اطاوعه\nكل نوبه ف توبة ويقول لي سماح\nيبقى قلبي يقول لي لأ لأ دا خاين\nانسى حسرة قلبي واطوي له الجناح\nوالدموع تجري وهجري ف عينه باين\nانسى ساعة ما يصافيني وافتكر لما يجافيني\nخلي حبي لحد ثاني حد يستاهل حناني\nحتى لو يوم قلبي رق\nمش ح اطاوعه\nيا ليالي يا ليالي خبي حبي\nفي بحورك البعيدة يا ليالي\nانا حبيته وما قدرتش اخبي\nوعاهدته وهو خيب لي آمالي\nبكرا حيجرب اسايَ  وانا بتهنى بهوايَ\nخلي حبي لحد ثاني حد يستاهل حناني\nحتى لو يوم قلبي رق\nمش ح اطاوعه\nلو مشيت لي خطوة ح ابعد خطوتين\nياللي من غير قلب سيب قلبي ف عذابه\nكنت فين من بدري قول لي كنت فين\nواحنا الاثنين حبنا لسه ف شبابه\nذبلت الوردة الجميلة ما بقاش في اليد حيلة\nخلي حبي لحد ثاني حد يستاهل حناني\nحتى لو يوم قلبي رق\nمش ح اطاوعه","url":"https://fnanen.com/klmat/alaghany/f/fayzh-a7md/yama-8lby.html?arabic=%D9%8A%D8%A7%D9%85%D8%A7%20%D9%82%D9%84%D8%A8%D9%8A"}