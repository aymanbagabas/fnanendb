{"title":"اشتقتلك وحياة عينيك","author":"عبدالعزيز سلام","composer":"عبدالعظيم محمد","lyrics":"اشتأتلك وحياة عنيك اشتأتلك\nوبعت لك شوقي وسلامي وقولتلك\nوحياة عينيك اشتأتلك\n\nاشتأتلك لما القمر نور سماه وشفت في نوره الجميل نور طلعتك\nواشتأتلك في الفجر وافرحت بنداه على شان نداه يشبه ندى حنيتك\nواشتأتلك عشان بقلبي ملت لك\nوبعت لك شوقي وسلامي وقولتلك\nوحياة عينيك اشتأتلك\n\nهوا النسيم جالك وقلك إيه عليا مش برضو قالك إن قلبي اشتاء إليك\nدانتا واحشني كتير أوي وحياة عنيا وكل دمعة ف عيني بتسلم عليك\nوعشان بروحي ومهجتي اخلصت لك\nوبعت لك شوقي وسلامي وقولتلك\nوحياة عينيك اشتأتلك\n\nاشتأتلك شوف أد إيه اشتأتلك وانا قلبي عارف إنك إنت اشتاءت لي\nوعشان رضى قلبك وقلبي قولتلك امتى شوفك ياحبيبي ترق لي\nوحياة هوانا الغالي قلبي حن لك\nوبعت لك شوقي وسلامي وقولتلك\nوحياة عينيك اشتأتلك","url":"https://fnanen.com/klmat/alaghany/f/fayzh-a7md/asht8tlk-o7yat-3ynyk.html?arabic=%D8%A7%D8%B4%D8%AA%D9%82%D8%AA%D9%84%D9%83%20%D9%88%D8%AD%D9%8A%D8%A7%D8%A9%20%D8%B9%D9%8A%D9%86%D9%8A%D9%83"}