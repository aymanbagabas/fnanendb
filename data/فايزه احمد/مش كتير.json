{"title":"مش كتير","lyricist":"عمر بطيشه","composer":"سيد مكاوي","lyrics":"مش كتير على قلبي يفرح\nمش كتير بعد ما تحير\nكتير كتير كتير كتير\nمرة تبعد مرة تجرح\nمرة تعند او تغير\nالنهار ده جاي تقول لي\nكلمة ياريتها تطول لي\nكلمة تحييني تملي  فرحت قلبي وعقلي\nيا قلبي صدق فرحتك  وعش حلاوة دنيتك\nبعد اللي كان جالك زمان تفرح بقى\nوتعيش معاه رحلة حياة متذوقة\nوده مش كتير على قلبي\n\nعلمني حبك عمري ما اخاف\nمهما ورد على قلبي وشاف\nانت الامل في عيوني يا حبيبي\nطول ما انا جنبك عمري ما اخاف\nومهما تبعد لا بد مرة ترجع لي تاني\nلأنه مين ده اللي يقدر يكون مكاني\nمين اللي يقدر على حبك مين غيري انا\nمين اللي بيحبه قلبك مين مش برضه أنا\nمش لما تحتار ترتاح لمين هنا\nولما تختار تضحك لمين تسألني انا\nيا قلبي صدق فرحتك\nوعيش حلاوة دنيتك\nبعد اللي كان جالك زمان تفرح بقى\nوتعيش معاه رحلة حياة متذوقة\nوده مش كتير على قلبي\nيا أحلى حلم في عيني\nأنا اخترتك من الدنيا\nحبك عمري امرك امري مهما جرى لي\nوانت طريقي حب حقيقي مالي خيالي\nغني واضحك انسى جرحك\nصالح الأيام تصالحك\nده الامل والحب فينا  والهنا والفرح بينا\nيا اجمل وعد يا قدم السعد\nاللي زمان يا ما طال بعده\nخليتني احب واعيش واتحب\nواعيش معاك بكرا وبعده\nوالليله ليلة فرحنا\nفرحي انا وانت هنا\nيا فرحه عيشي مية سنة\nودوري ع اللي زينا\nبعد اللي كان جالك زمان تفرح بقى\nوتعيش معاه رحلة حياة متذوقة\nوده مش كتير على قلبي","url":"https://fnanen.com/klmat/alaghany/f/fayzh-a7md/msh-ktyr.html?arabic=%D9%85%D8%B4%20%D9%83%D8%AA%D9%8A%D8%B1"}