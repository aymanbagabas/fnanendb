{"title":"عشان بحبك","lyricist":"فتحي قورة","composer":"بليغ حمدي","lyrics":"عشان بحبك انا حرمت عينى النوم\nواللي بنيته في سنه راح من ايديا في يوم\n\n---\n\nفات الي فات وانقضى .. معرفش فات ازاي\nمهما مليت الفضى .. بشكوتى عالناي\nلهيعرف اية الى مضى .. ولاهاعرف اللي الجاى ..\nوعشان بحبك انا حرمت عينى النوم\nواللي بنيته في سنه راح من ايديا في يوم ..\n\n---\n\nمكتوبين ليّه إيه يا ترى .. وبعد وهاعمل ايه\nليه تبكي عاللي جرى .. وانا اللي ابكي عليه\nليه تظلم اللي اشترى .. راحتك بدمع عينيه ..\nوعلشان بحبك انا حرمت عينى النوم\nواللي بنيته في سنه راح من ايديا في يوم ..\n\n---\n\nهافضل على دمعتي .. اصحى ليها وانام\nواقول سبب لوعتي .. لا انتا ولا الأيام\nضحيت انا بفرحتي .. وتبدلت بألام ..\nوعلشان بحبك انا حرمت عينى النوم\nواللي بنيته في سنه راح من ايديا في يوم ..","url":"https://fnanen.com/klmat/alaghany/f/fayzh-a7md/3shan-b7bk.html?arabic=%D8%B9%D8%B4%D8%A7%D9%86%20%D8%A8%D8%AD%D8%A8%D9%83"}