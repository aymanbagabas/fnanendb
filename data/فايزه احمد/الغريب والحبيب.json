{"title":"الغريب والحبيب","author":"علي مهدي","composer":"رياض السنباطي","lyrics":"الغريب إللي في آخر الدنيا جه يسأل عليا\nوالحبيب إللي قريب مني ليه ماسألش فيا\nإيه جرى للدنيا ديا\nإيه جرى للدنيا .. إيه\n\nياحبيبي الشوق ندالك من الضلوع\nرحت فين ونسيت خيالك في الدموع\nالغريب قلبه يراعيني وإنتـا قلبك ليه ناسيني\nلو تجيني وتراضيني ح أنسى هجرك والأسية\nإيه جرى للدنيا ديا إيه جرى للدنيا .. إيه\n\nأد إيه حيرني حبك ياحبيبي ..\nأنظلم وياك وقلبك مش داري بي\nفين نعيـم الحب قللي ليـه ظالمني معاك تملـي\nبعد نارك إيه فاضللي غير دموع شاردة في عنيا\nإيه جرى للدنيا ديا إيه جرى للدنيا .. إيه\n\nياحبيبي فضلت أصبر لما فاض بي\nقلب مين في الدنيا يصبر صبر قلبي ؟؟\nماتحاولش تزيد أسايا إللي شفتو معاك كفاية\nصبر قلبي له نهاية مهما طال الصبر فيا\nإيه جرى للدنيا ديا إيه جرى للدنيا .. إيه","url":"https://fnanen.com/klmat/alaghany/f/fayzh-a7md/alghryb-oal7byb.html?arabic=%D8%A7%D9%84%D8%BA%D8%B1%D9%8A%D8%A8%20%D9%88%D8%A7%D9%84%D8%AD%D8%A8%D9%8A%D8%A8"}