{"title":"لقيتك فين","lyrics":"مافيش في الدنيا حاجة تقدر تبعدني عنك\nلا الناس و لا انت حتى تقدر تحرمني منك\nلقيتك فين .... و قال لك مين ........... تخليني من العاشقين\nو كنا اتنين .... بعاد تايهين...... و دبنا ساعات في غضمة عين\nو انا اللي زمان ما كنت باخاف ولا باشتاق\nولا فكرت مرة في لوم ولا فراق\nلقيتني ازاي في لحظة بقيت من العشاق\nو بأحبك يا حبيبي معايا و مش معايا\nبأحبك ياللي حبي ملوش معاك نهاية\nو الحب بان عليا ... يا حبيبي بان عليا ... يا حياتي بان عليا\nخلاني أشوف بعنيا يا حبيبي اللي ما شفتوش سنين\nغيرني يا حبيبي ..دخلني في دنيا تانية\nنساني كنت مين\nانا كنت مين و فين .. قبل ما أشوفك و اقابلك\nو ازاي عدت السنين .. ازاي يا حبيبي قبلك\nاول مرة اتقابلنا عرفت اني هاحبك\nاخر مرة اتقابلنا اكتر مرة باحبك\nشوف عنيا تلاقي صورتك في عنيا .. يا عنيا يا عنيا\nياللي حبك من زمان مكتوب عليا .. يا عنيا يا عنيا\nو بأحبك يا حبيبي معايا و مش معايا\nبأحبك ياللي حبي ملوش معاك نهاية\nيا واخدني معاك ... على فين ما تقول لي ... و اكتر من كده ايه\nخليتني أدوب .... وياك على طول ....... في حنان ما اقدرش عليه\nبأحبك أه باحبك\nخليتني أحب الدنيا و أحب الناس حواليا\nخليتني احب حياتي و اعيش للفرحة الجاية\nياللي واحشني و بتوحشني و انا حتى معاك\nياريت دايما تبقى فاكرني و انا مش وياك\nيا مشتاقين للحب حبوا زينا\nاعشقوا اكتر و اكتر ادنا\nحبوا تبقى الدنيا دنيا و تعشقوا الليل و القمر\nحبوا تبقوا حاجة تانية و تسهروا احلى سهر\nاه يا حب و دعوة من قلبي اللي حب\nامانة ما تفرقش أبدا عاشقين\nاللي غايب هاته تاني .. و اللي خاصم صالحه تاني\nعاللي فايته من سنين\nاللي حيران طمنه .. و اللي قاسي حننه\nو اللي غيران هدي قلبه بكلمتين\nيبقوا كل الناس حبايب .. و الهوى في الدنيا دايب\nو اعشقوا يا مشتاقين\nو بأحبك يا حبيبي معايا و مش معايا\nبأحبك ياللي حبي ملوش معاك نهاية","url":"https://fnanen.com/klmat/alaghany/f/fayzh-a7md/l8ytk-fyn.html?arabic=%D9%84%D9%82%D9%8A%D8%AA%D9%83%20%D9%81%D9%8A%D9%86"}