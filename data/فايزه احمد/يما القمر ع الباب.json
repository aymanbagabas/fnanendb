{"title":"يما القمر ع الباب","lyricist":"مرسي جميل عزيز","composer":"محمد الموجي","date":"1957","lyrics":"يماالقمر عالباب نور قناديله\nيما أرد الباب ولا أنادي له\nيما.. أما\nيما القمر سهران مسكين بقى له زمان\nعينه على بيتنا باين عليه عطشان\nوحد م الجيران  وصف له قلتنا\nأسقيه ينولنا ثواب  ولا أرد الباب\nيما\nببص م الشباك لمحته جاي هناك\nفي طلعته الحلوة\nنور علي وقال بعينيَّ كم موال\nيا ليل\nوخدت كم غنوة\nلا قدرت ارد جواب ولاأرد الباب\nيما ...أما\nيماالقمر عالباب خبط وقال يا احباب\nردوا على الخطّاب\nماعدش فيها كسوف يمااعملي معروف\nقومي افتحي له الباب\nولا أنا اجي له\nأنا اجي له\nيما.. أما","url":"https://fnanen.com/klmat/alaghany/f/fayzh-a7md/yma-al8mr-3-albab.html?arabic=%D9%8A%D9%85%D8%A7%20%D8%A7%D9%84%D9%82%D9%85%D8%B1%20%D8%B9%20%D8%A7%D9%84%D8%A8%D8%A7%D8%A8"}