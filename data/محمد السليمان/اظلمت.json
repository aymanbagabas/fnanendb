{"title":"اظلمت","lyricist":"احمد الجريفاني","composer":"محمد السليمان","date":"2010","lyrics":"اظلمت في عيني الدنيا ولا ادري وين اروح = قل نوم وظلم قوم وكثر لوم ومضيعه\nما اشوف الا الغرابيل اختفى برقن يلوح = لو تهيا للسعاده درب اكيد ابي اتبعه\n\nكل ما داويت جرح بجرح تظهر لي جروح = ادري ان اللي بكاسي سم اسمي واجرعه\nضاع عمري منصف لغيري لعذالي نصوح = سقم حال وضيق بال وسوء فال مجمعه\n\nمثل عصفور ٍ يحسدونه على ريشن وروح = لا نبت ريشه يطير وسقم حاله يمنعه\nوش تفيد لعيني الدمعه وقلبي لو ينوح = اشهد اني مع همومي ضعت وسط المعمعه\n\nلا هناة ولا غناة ولا مشاطرني مزوح = ما به الا نزف مجروح ٍ وروح ملوعه\nاشهد ان الموت راحه واشهد ان الصمت بوح = السكوت دواي اظنه في زمان الجعجعه","url":"https://fnanen.com/klmat/alaghany/m/m7md-alslyman/azhlmt.html?arabic=%D8%A7%D8%B8%D9%84%D9%85%D8%AA"}