{"title":"ازمة وعدت","composer":"عبدالرب ادريس","lyrics":"ازمة وعدت وكل شده تزول .. انت السبب ماغيرك المسؤل\nكل الذي بيني وبينك راح .. ما فيه داعي للمجي والمراح\nخلاص بعد اليوم مالك قبول\nمافي الصراحه عيب يابن الاصول\nدرب الهوى ما بيننا لا يطول .. والباب هذا حط عليه القفول\nمن قبل تتسرب علينا الرياح .. اختار دربك ولا لك بني صلاح\nباقولها لك قبل ما انته تقول\nمافي الصراحه عيب يابن الاصول\nزرعت ارضك وانتظرت القبول .. وحسبت إني بجني المحصول\nالناس ترقد وانا اسهر للصباح .. قلبي تعب ما يوم فيه استراح\nوفي النهايه مالقت شي سهول\nمافي الصراحه عيب يابن الاصول\nرفعت راسك ما حسبت النزول .. ونسيت نفسك ما عرفت الوصول\nواليوم مني تطالب بالسماح .. لا تفتكرني قد نسيت الجراح\nالجرح باقي للابد ما يزول\nمافي الصراحه عيب يابن الاصول\nالحب لازم ينبني عالاصول .. عاشان يثمر والعلاقه تطول\nوان كان ماله ساس مبناه طاح .. يستاهل اكثر من بِنا في البطاح\nوحط ساسه في ممر السيول\nمافي الصراحه عيب يابن الاصول","url":"https://fnanen.com/klmat/alaghany/3/3bdalrb-adrys/azmt-o3dt.html?arabic=%D8%A7%D8%B2%D9%85%D8%A9%20%D9%88%D8%B9%D8%AF%D8%AA"}