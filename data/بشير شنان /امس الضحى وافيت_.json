{"title":"امس الضحى وافيت","lyrics":"امس الضحى وافيت زينات الالوان... يتحدثن مابينهن ذا الخشوفي\n\nفي سوق مدري كنهن جول غزلان ... انا اشهد اني شفت زين الوصوفي\n\n\n\nالاوله مثل القمر حين مابان ... اجمل جميله في جميع الصفوفي\n\nانا اشهد ان اللي بها ساق الاثمان ... ان الثمن مهما يسوق مخلوفي\n\n\n\nوالثانيه بكره فغت بين ذيدان ... مع ذود مصلات بذود يروفي\n\nوالخشم سيف وعينها عين شيهان ... الى زها حناه زين الكفوفي\n\n\n\nوالثالثه غصن ٍ من العد ريان ... صابن بسهم العين بثنى وقوفي\n\nرمح ٍ رماني غلني بين الامتان ... حتى نفذ من بين قلبي وجوفي\n\n\n\nيشهد على جسمي قرايب وجيران ... اللي سمع واللي بعينه يشوفي\n\nشفت البنات الي يهيلن الاذهان ... من ساس بيت ٍ بالكمال معروفي\n\n\nاستمع إلى \"امس الضحى وافيت\" على أنغامي","url":"https://fnanen.com/klmat/alaghany/b/bshyr-shnan/ams-aldh7a-oafyt.html?arabic=امس الضحى وافيت"}