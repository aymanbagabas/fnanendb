{"title":"الألفية","composer":"بشير شنان","lyrics":"الف ٍ : اولف من جميل الكلامي ** في حب غض العود بدر التمامي\nاللي سنينه خمسة عشر بالتمامي ** في وسط قلبي له قصور مبناه\nالباء : بداء بالهجر مدعوج الاعيان ** ليت الهوى والحب ياناس ما كان\nفرقاه شبت داخل القلب نيران ** والمبتلي لوصاح ما ينفع بكاه\n\nالتاء : تبراء ناعم العود مني ** واخلف شريك الروح به حسن ظني\nماكنت افكر يبعد الزين عني ** والقلب عاصيني ولاظني يسلاه\nالثاء : ثلم قلبي وقفى عشيري ** وبحر الهوى كل ٍ يعرفه غزيري\nامشي مفتح لاشك كني ضريري ** ولو ان قلبي طاعني كان عفناه\n\nالجيم : جار الدهر والله عليه ** وفي خاطري اكتب لاهلي وصيه\nواقول خصمي الزين جالي الثنية ** لا تبتلون احد ٍ من العالم سواه\nالحاء : حديد ٍ جامد ٍ به كواني ** وعز الله انه يم قبري حداني\nسبحان من في حب الأسمر بلاني ** هذى ثلاث سنين عايش بذكراه\n\nالخاء : خذا المجمول قلبي بجيبه ** وخلاني اسهر بي جروح ٍ عطيبه\nوهو داري ان فرقاه اكبر مصيبه ** ولونى بوسط القبر والله فلا انساه\nالدال : دهاني واستمر بطريقه ** وخلا بوسط القلب مليون ضيقه\nماخذ كلامى هو غلط او حقيقه ** دبر وقلبي لاهب النار تصلاه\n\nالذال : ذرفت دموع عيني ولا فاد ** والنوم عاده صار وقفات واقعاد\nوفي وسط قلبي مثل دقات حداد ** والقلب عاصيني ولا زال يهواه\nالراء : رمى في قلبي الزين جمره ** ومرت ثلاث سنين عايش بحسرة\nعزي لمن مثلي تحير بأمره ** ومن أعترض بالدرب من مر يوطاه\n\nالزاء : زماني هانني وامتحني ** وفي قبو سجن الحب دهري سجني\nوكيف العمل مادام الغالي ظلمني ** لمن اشتكي من الناس واقول عزاه\nالسين : سل الحال والباقي اعظام ** ماعدا اطيق المشي من فوق الاقدام\nامشي وانا سابح بغرفات الاحلام ** اقول يمكن بعد الاحلام القاه\n\nالشين : شاب الراس وانا بعد شاب ** وفي وسط قلبي جرح للأن ما طاب\nيالله ياللى من ترجاك ماخاب ** تجمعني باللى تسعد الروح ممشاه\nوالطاء : طلبت الرب لي يعيد مافات ** يجمعني بالفتان لو خمس ساعات\nيمكن شريك الروح لاذكر ما فات ** يعطف علي ويعيد لي الروح برضاه\n\nوالظاء : ظنيني مانوى لى سلامه ** قاسي على حتى ولو في كلامه\nومع ذا احبه في رضاه و خصامه ** وحب الغضى من اسفل الروح مبداه\nوالعين : عي القلب يرضى بديله ** والروح من فرقا عشيري عليله\nارحمني ياراعي العيون الكحيله ** ومن فعل خير الله بالخير يجزاه\n\nوالغين : غرف عقلي وخلاه فاضي ** وانا بكل الى فعل فيه راضي\nمادامني متهم والزين قاضي ** يحكم على باللي يريده ويرضاه\nالفاء : فريد الحسن ما يسهر الليل ** وانا اقاسي الحزن والهم والويل\nوادموع عيني اغرقن المناديل ** ومادام ذا حظي انا لازم ارضاه\n\nالقاف : قرد الحظ ما فيه حيله ** ومن انثنى حظه فياعزتي له\nدقيقته وحده سنين ٍ طويله ** والحب لو ينباع ان كان بعناه\nوالكاف : كدر صفوي الزين وارتاح ** وفي وسط قلبي غارز ٍ عشرة رماح\nولولا الهوى يا ناس ما هوب فضاح ** ماكان تسهرني العيون المشاقاه\n\nواللام : لولا الحب حاكم وجبار ** ماكنت اقبل منه ماجاء من الاعذار\nوان غاب افتش عنه في كل الاقطار ** وعزي لقلب ٍ يفجعه كل ما جاه\nالميم : مروا اهل سيدي عليه ** ومن بعدهم زاورت حوض المنيه\nمالي جدا ياكود اصفق بيديه ** وامسح دموعي يوم قفوا واقول آه","url":"https://fnanen.com/klmat/alaghany/b/bshyr-shnan/alalfyt.html?arabic=&#x627;&#x644;&#x623;&#x644;&#x641;&#x64A;&#x629;"}