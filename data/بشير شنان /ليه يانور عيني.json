{"title":"ليه يانور عيني","lyrics":"ليه يانور عيني كـل هـذا الصـدود\nوين ذاك العهد يابو العيون الوسـاع \nغبت عن ناظري لك تسعه اشهر وزود\nغبت والقلب من بعدك وعيني صـراع \n\n\n\n\nنحسب انك بتنسى كل ذيـك العهـود\nيوم ممشاك لي ياقـرة العيـن بـاع \nقبل يزين ماتسمـع كـلام الحسـود\nوقبل يسقيك كاسات الجفـى والمنـاع \n\n\n\n\nياعديم الوصايف كل مافـي الوجـود\nهان وارخصت روحي يوم حل الوداع \nيااسمر اللون صبري قد تعدى الحـدود\nلاتأخـر علـي يازيـن بالأجتـمـاع \n\n\n\n\nوالله اني على عهدك وعندي شهـود\nماعترض رغبتك يازين وامرك مطاع \nوالمثل قال بشر من يصيـد الفهـود\nمثل ماصادهم ينصاد لو هـو شجـاع","url":"https://fnanen.com/klmat/alaghany/b/bshyr-shnan/lyh-yanor-3yny.html?arabic=ليه يانور عيني"}