{"title":"البارحه يوم الخلايق نياما","author":"محمد بن مسلم الأحسائي","composer":"فلكلور","lyrics":"البارحه يوم الخلايق نياما .. بيحت من كثر البكا كل مكنون\nقمت أتوجد له وانثر الماء على .. ما من موق عيني دمعها كان مخزون\nولي ونتن من سمعها مايناما .. ونة صويبن بين الاظلاع مطعون\nوالا كما ونت كسير السلامه .. خلوه ربعه للمعادين مديون\nفي ساعة قل الرجا والمحاما .. في ما يطلع يومهم عنه يقفون\nوالا كما ونة راعبية حماما .. غاب ذكرها والقوانيص يرمون\nتسمع لها بين الجرايد حطاما .. من نوحها تدعي المواليف يبكون\nوالا خلوج سايبه للهياما .. على حوارضايع في ضحى الكون\nحطوا عليه من الخرج ثوب خاما .. وقاموا عليه من الترايب يهلون\nراحوا بها حزت صلاة الاماما .. عند الدفن قاموا له الله يدعون\nلرضاه والجنه وحسن الختاما .. ودموع عيني فوق خدي يهلون\nياقبر اسقي ثراك القماما .. مزنن من الرحمه عليها يصبون\nوالا حوار نشقوله شماما .. وهي تطالع يوم جروه بعيون\nيردون مثله والظوامي سياما .. ترزموا معها وقاموا يحنون\nوالا رضيع جرعوه الفطاما .. توفت امه قبل اربعينه يتمون\nعليه يا شارب لكاس الحماما .. صرف بتقدير من الله مأذون\nجاه القضاء من بعد شهر الصياما .. وقاموا عليه من الترايب يهلون\nراحوا بها حوة صلاة الاماما .. عند الدفن قاموا لها الله يدعون\nبرضاه الجنه وحسن الختاما .. ودموع عيني فوق خدي يهلون\nحطوه في قبر غطاه الهداما .. في مهمة من عرب الامات مسكون\nيا حفرة يسقي ثراك الغماما .. مزن من الرحمه عليها يصبون\nجعل البختري والنفل والخزاما .. ينبت على قبر به العذب مدفون\nمرحوم ياللي ما مشي بالملاما .. جيران بيته راح ما منه يشكون\nيا وسع عذري وان هجرت المناما .. رافقت من عقب العقل كل مجنون\nاخذت انا وياه سبعة اعواما .. مع مثلهن في كيفة مالها لون\nوالله كنه يا عرب صرف عماما .. يا عونة الله صرف الأيام وشلون\nواكبر اهمومي من بزور يتاما .. ان شفتهم قدام وجهي يصيحون\nوان قلت لا تبكون قالوا علامه .. نبكي ويبكي مثلنا كا مخزون\nصلوا على سيد جميع الاناما .. على النبي ياللي حظرتوا تصلون","url":"https://fnanen.com/klmat/alaghany/b/bshyr-shnan/albar7h-yom-al5lay8-nyama.html?arabic=&#x627;&#x644;&#x628;&#x627;&#x631;&#x62D;&#x647; &#x64A;&#x648;&#x645; &#x627;&#x644;&#x62E;&#x644;&#x627;&#x64A;&#x642; &#x646;&#x64A;&#x627;&#x645;&#x627;"}