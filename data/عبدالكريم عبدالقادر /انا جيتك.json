{"title":"انا جيتك","lyrics":"أنا جيتك من الفرقى أدور راحتي وياك\nتعبت من الفراق اللي طوى روحي وغربالي\nأنا متعب من جروحي ومن همي وجيت أنخاك\nدخيلك لا تخليني كثر همي طوى حالي\nأنا مقدر على غيابك ولا أقدر يوم فيه أنساك\nترى لو غبت عن عيني حشى ماغبت عن بالي\nأدور لك عذر وأنسى همومي كلها لرضاك\nوأحسك دوم في قربي وأشوفك دايم قبالي \nحبيبي مانساني الشوق ولا قلبي نسى ذكراك\nتمر أيامي أنا بغيابك وأحس إني أنا لحالي \nتعال و شوف وش سوت بي الدنيا بعد فرقاك\nأحس الكون من بعدك من إحساس الفرح خالي","author":"خالد البذال","composer":"سعد الخلف","date":"2013","url":"https://fnanen.com/klmat/alaghany/3/3bdalkrym-3bdal8adr/ana-jytk.html?arabic=انا جيتك"}