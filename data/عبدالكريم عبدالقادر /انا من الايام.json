{"title":"انا من الايام","author":"الناصر","composer":"عبدالرب ادريس","lyrics":"انا من الايام .. والايام مني\nاشوفها يا ناس .. بس تبتعد عني\nامشي وراها .. وراها تسبق زمانها\nاوقف مكاني .. مكاني .. توقف مكانها\nامد ايدي لها .. تعبس في وجهها\nامسك يدي عنها .. تضحك لها\n\nسايستها وحايلتها .. عيت مجيها\nسايرتها وارضيتها .. وقربت اليها\nاضحكت .. وفلت بنورها .. واحترت فيها\nصبرت .. وتحملت .. ودعتها وقلت\nمتى ترضى علي .. متى ترضى علي\nوحكمك علي .. سيدي الاحساس .. والرضى مسك الختام\n\n---\n\nموعود وياها بهنا .. بس وين القاها انا\nكم مره توعد وتحلف .. وانتظر وعدٍ رجيته من سنه\nكل يوم على هالحال .. نجدد الموعد\nواصدق اللي انقال .. واهي للأسف تبعد\nما تعرف بحالتي .. ما تسمع بونتي\nما تدري بحيرتي .. واللي جرى ليا ..\nاصدق وعدها .. واقول عمري لها\nولا ابتعد عنها .. واقول شي انتهى\n\nسايستها وحايلتها .. عيت مجيها\nسايرتها وارضيتها .. وقربت اليها\nاضحكت .. وفلت بنورها .. واحترت فيها\nصبرت .. وتحملت .. ودعتها وقلت\nمتى ترضى علي .. متى ترضى علي\nوحكمك علي .. سيدي الاحساس .. والرضى مسك الختام\n\n---\n\nما كفى .. ما كفى ايام صبري ما كفى\nلهفتي وانتظاري .. وسهري ما كفى\nوقفت انا تحت شمسك ..\nما بين اليوم وبين امسك ..\nوانا انتظر وعد ... وانا انتظر وعد\nوالعمر يجري ..\n\nما بقى لي أمل .. منهو اصدق\nقول الحبيب .. ولا القريب .. ولا الغريب .. كلها نار تحرق\n\nشكيت في نفسي .. وفي الناس من حولي\nما عدت اصدقهم .. لو مهما قالولي ..\n\nسايستها وحايلتها .. عيت مجيها\nسايرتها وارضيتها .. وقربت اليها\nاضحكت .. وفلت بنورها .. واحترت فيها\nصبرت .. وتحملت .. ودعتها وقلت\nمتى ترضى علي .. متى ترضى علي\nوحكمك علي .. سيدي الاحساس .. والرضى مسك الختام","url":"https://fnanen.com/klmat/alaghany/3/3bdalkrym-3bdal8adr/ana-mn-alayam.html?arabic=%D8%A7%D9%86%D8%A7%20%D9%85%D9%86%20%D8%A7%D9%84%D8%A7%D9%8A%D8%A7%D9%85"}