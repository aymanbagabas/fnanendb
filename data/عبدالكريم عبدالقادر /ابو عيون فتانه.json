{"title":"ابو عيون فتانه","author":"يوسف ناصر","composer":"احمد باقر","lyrics":"وين الهوى وداني .. أنشد على خلاني\nذايب عليهم .. قلبي يبيهم\nصوبي لهم مشاني .. وروحي انا الولهانه\nلابو عيون فتانه .. أبو عيون فتانه\nبين الصبايا زاهي .. قاعد معاهم لاهي\nشايفني يمه .. ودي أكلمه\nمسوي روحه ساهي ومايدري عن خلانه\nأبو عيون فتانه .. أبو عيون فتانه\nكل ما تطلع فيني .. تفضحني فرحه عيني\nمقدر اخبي .. شوقي وحبي\nيجرحني ويداويني برموشه النعسانه\nأبو عيون فتانه .. أبو عيون فتانه\nأدري انا محبوبي .. قلبه وروحه صوبي\nلكن علامه .. يكتم غرامه\nعني وانا اللي روحي عليه شفقانه\nأبو عيون فتانه .. أبو عيون فتانه\nياللي تحب وتداري .. توني بحبك داري\nليش التغلي .. وانا يا خلي\nتاهت معاه افكاري واهو الدلع نيشانه\nأبو عيون فتانه .. أبو عيون فتانه\nحسبالي قلبك قاسي .. ومشغول عني وناسي\nوانا اللي لمتك .. ياما ظلمتك\nوانت يا روحي تقاسي واثاري مو بس انا\nأبو عيون فتانه .. أبو عيون فتانه","url":"https://fnanen.com/klmat/alaghany/3/3bdalkrym-3bdal8adr/abo-3yon-ftanh.html?arabic=&#x627;&#x628;&#x648; &#x639;&#x64A;&#x648;&#x646; &#x641;&#x62A;&#x627;&#x646;&#x647;"}