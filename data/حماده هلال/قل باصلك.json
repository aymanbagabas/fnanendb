{"title":"قل باصلك","author":"ملاك عادل","composer":"محمد عبدالمنعم","date":"2010","lyrics":"مش هتكلم معاك .. ولا هتكلم عليك\nمثل واعمل ملاك .. وانا هتفرج عليك\nقل بأصلك واجرح فيا .. يمكن ترضي غرورك بيا\nخطط وارسم واقعد فكر .. ممكن تقتل قلبي ازاي\nعايزك كل دقيقه تبيعني .. اعمل فيها بريء واخدعني\nانا نفسي اعرف انت بتعرف .. بعد دا كله تنام ازاي\nمهما تعلى تنزل تاني .. اللي بيكسر قلب التاني\nواللي بيظلم حد بريء .. واللي بيعرف يبقى اناني\nلازم كل الدنيا تزله .. وبينداس م العالم كله\nواللي عمله في كل الناس .. هيجيله يوم ولازم يحصله\n\nايه يعني خسرت واحد .. كان كداب كبير\nبس انت خسرت واحد .. كان بيحب بضمير\nكبرت اوي في عنيا .. مش عارف اقولك ايه\nبس اللي عملته فيا .. انا بحييك عليه","url":"https://fnanen.com/klmat/alaghany/7/7madh-hlal/8l-ba9lk.html?arabic=%D9%82%D9%84%20%D8%A8%D8%A7%D8%B5%D9%84%D9%83"}