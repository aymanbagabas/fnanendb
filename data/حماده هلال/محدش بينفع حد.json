{"title":"محدش بينفع حد","author":"ملاك عادل","composer":"محمد عبدالمنعم","date":"2010","lyrics":"محدش بينفع حد .. محدش خايف على حد\nكل الناس عايزه تاخد .. ومحدش بيدي لحد\nمفيش حد قلبه عليك .. مفيش حد حاسس بيك\nواللي بيحبك قدامك .. من وراك بيجرح فيك\nواحد ورا واحد بيبان .. واللي مبيخونش بيتخان\nليه بقى كله خايف من كله .. ومحدش حاسس بامان\nالناس كلها جايه عليك .. واللي تقف جمبه بيأذيك\nواللى تعيشله وبتخلصله .. بيخلص بايده عليك\nاللي تعيش علشان تديله .. طلعوا بياخدوا مبيدوش\nواللي بيايدك تبكي عليه .. لما عليوا اتقلبوا وحوش\nواللي في حضنك بتطمنهم .. وهما في حضنك جرحوك\nواللي على نفسك مآمنهم .. اكتر ناس هما اللي باعوك\nشايل في قلبي جراح .. تكفي الكون دا كله\nواللي حصلي مفيش واحد .. في الكون حصله\nلو حد حس بجرح قلبي .. مكنش عاش\nمعرفش ليه الكل متفقين عليا .. مبقتش مستحمل من الجرح اللي فيا\nانا نفسي اعيش الدنيا .. اصلي معشتهاش\nواحد ورا واحد بيبان .. واللي مبيخونش بيتخان\nليه بقى كله خايف من كله .. ومحدش حاسس بامان\nالناس كلها جايه عليك .. واللي تقف جمبه بيأذيك\nواللى تعيشله وبتخلصله .. بيخلص بايده عليك\nعمال اقابل طول مانا عايش .. واتجرح واتخان من ناس\nمن كتر الجرح بقيت عايش .. اسم وصوره وصوت وخلاص\nحتى لما بغمض عيني .. بحلم برضو ان انا مجروح\nامتى هتخلص دمعة عيني .. دا كله بيخلص ويروح","url":"https://fnanen.com/klmat/alaghany/7/7madh-hlal/m7dsh-bynf3-7d.html?arabic=%D9%85%D8%AD%D8%AF%D8%B4%20%D8%A8%D9%8A%D9%86%D9%81%D8%B9%20%D8%AD%D8%AF"}