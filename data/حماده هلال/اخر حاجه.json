{"title":"اخر حاجه","author":"طاهر كامل","composer":"اشرف سالم","date":"2010","lyrics":"كلمه في قلبي شايلها ليك .. ياللي عمري احلو بيك\nنفسي اقولك ياحبيبي .. واعترف وانا بين ايديك\nانت اللي قلبي حس بيك .. وحلم عمري لقيته فيك\nاتمنى ايه ياحبيبى تاني .. كل الامانى لقتها فيك\n\nبحبك انت آخر حاجه .. انا روحي ليك دايما محتاجه\nانا لو هقول فيك الكلام يطول .. حبيبي دا انت عندي اغلى حاجه\nانا روحى عاشقه ومرتاحالك .. وعيوني دايما مشتاقالك\nوياك بعيش احلام متنتهيش .. وحياتي ليك انا عشتهالك\nانا لو هقول دا قليل عليك .. اجمل مافيك ضحكة عنيك\nيالا تعالى حبيبي قرب .. كل ما فيا بيناديك\nوديني دنيا مروحتهاش .. عيشني لحظه معيشتهاش\nوانا بين ايديك بتكون واحشني .. وانت معايا بشتاق اليك\nليله وانا كل ليله معاك .. حبيبى مقدرش يوم انساك\n\nفى بالي طول الليالي .. حبيبي دا انت ارق ملاك\nبحبك انت آخر حاجه .. انا روحي ليك دايما محتاجه\nانا لو هقول فيك الكلام يطول .. حبيبي دا انت عندي اغلى حاجه\nانا روحى عاشقه ومرتاحالك .. وعيوني دايما مشتاقالك\nوياك بعيش احلام متنتهيش .. وحياتي ليك انا عشتهالك","url":"https://fnanen.com/klmat/alaghany/7/7madh-hlal/a5r-7ajh.html?arabic=%D8%A7%D8%AE%D8%B1%20%D8%AD%D8%A7%D8%AC%D9%87"}