{"title":"مالك يا دنيا","lyricist":"مصطفى كامل","composer":"حماده هلال","lyrics":"مالك يادنيا .. ايه اللي فيكي اتغيرمالك يادنيا .. طبعك غريب ويحير\nكل مره بقول فهمتك بحس اني لسه صغير\nمالك يادنيا .. ساعات تبقى واضحه وباينه\nمالك يادنيا .. ساعات ببقى شايفك خاينه\nخليتيني كتير خاصمتك وبرجع واقول مش هاينه\nساعات بنسى عذابك ليا\nواداوي في جرحي واطيب\nواعمل قلبي بحور حنيه\nواضم بعيد وقريب\nساعات بندم واكره فيا الواد ابو قلب طيب\nزمان كنت بصبر نفسي وادوس على قلبي وارضى\nرضيت المي وجرحي ويأسي رضيت بدون معارضة\nمافيش حلم من اللي في نفسي اتحقق للنهاردة\n\nمالك يادنيا .. ايه اللي فيكي اتغير\nمالك يادنيا .. طبعك غريب ويحير\nكل مره بقول فهمتك بحس اني لسه صغير\nزمان كنت يادنيا بحبب صحبي ما بين اعدائي\nوكان جرحي لما بيتبدد في الف طبيب لدائي\nالايام دي اللي بيتودد بيختمها بفراقي\n\nالايام دي ساعات بستغرب هيه ازاي متعاشه\nناس للشر بقت تستقرب وناس بتزيد وحاشه\nالايام دي يادنيا الاغرب عملت الندل باشا\n\n---\n\nمالك يادنيا .. ايه اللي فيكي اتغير\nمالك يادنيا .. طبعك غريب ويحير\nكل مره بقول فهمتك بحس اني لسه صغير\nزمان وانا دمعك على خدي والامي بتكوي فيا\nكنت بقول ايام و تعدي و تروقي يا دنيا ليا\nمليون حلم زرعته بيدي وطرح جرح واسيه\nمليون ذكرى لمليون واحد جرحني وكان ظالمني\nكل ما اسلم قلبي لواحد بيطلع كان واهمني\nوصلتيني اني بقيت واحد بجد مش فاهمني\nشفت بعيني عيون تتهنى وعيوني تبات بتدمع\nواقول ياواد اصبر واستنى واطفي فى نار بتوجع\nمن اللي انا شايفه بقيت بتمنى\nيا ريت الماضي يرجع","url":"https://fnanen.com/klmat/alaghany/7/7madh-hlal/malk-ya-dnya.html?arabic=%D9%85%D8%A7%D9%84%D9%83%20%D9%8A%D8%A7%20%D8%AF%D9%86%D9%8A%D8%A7"}