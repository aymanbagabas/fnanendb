{"title":"نص عمري","author":"محمود عبدالفتاح","composer":"ودود","date":"2017","lyrics":"لو يرجع بيا العمر واعيش تاني اللي انا عشته\nلو ينفع اقابل كل اللي انا في حياتي خسرته\nانا مش هتنازل عن احساسي دلوقت احتاجته\nأيام الواحد لما يكون في بداية حلمه\nوفي ناس حواليه عارفاه لله في لله وبتحبه\nناس كده م النوع اللي الواحد يلاقيهم سنده\nادفع نص عمري والاقي زي الناس دي تاني\nأجمل وقت عشته وذكريات دايماً وحشاني\nدانا بالإسم فاكر كل واحد واللي عمله عشاني\n...\nدايماً على بالي الناس اللي انا مبقتش بشوفهم\nسايبنلي علامه كبيره ف عمري وكتّر خيرهم\nعلى كل نصيحه اتقالت ليا وبيها فاكرهم\nدانا مهما بقابل ولّا يفوت العمر ويجري\nعلى قد صوابع ايدي الواحده عرفت ف عمري\nاللي بيخلصلي بقلبه ومش عايز حاجه مني\nادفع نص عمري والاقي زي الناس دي تاني\nأجمل وقت عشته وذكريات دايماً وحشاني\nدانا بالإسم فاكر كل واحد واللي عمله عشاني","url":"https://fnanen.com/klmat/alaghany/7/7madh-hlal/n9-3mry.html?arabic=%D9%86%D8%B5%20%D8%B9%D9%85%D8%B1%D9%8A"}