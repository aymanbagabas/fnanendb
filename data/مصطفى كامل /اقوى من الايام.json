{"title":"اقوى من الايام","lyrics":"أنا..\n\nأنا قد كل لحظة ألم\n\nلحظة ندم\n\nكل اللي راح\n\nكل الجراح\n\nمتهزنيش..\n\nمتهمنيش..\n\nإلا أنا..\n\nوأنا حالف لأعيش\n\nولو كل القلوب.. ظالمة\n\nولو كل الدروب.. ضلمة\n\nولو كل البشر خاينين\n\nقلبي أنا..\n\nحبي أنا..\n\nحفضل..\n\nأقوى من الأيام\n\nأنـــــا..\n\nأقوى من الأيام\n\nالأيـــــــــــــام\nالقلب الضعيف.. إتعلم\n\nالقلب اللي داب وإتألم\n\nوالقلب اللي ياما إتهان\n\nالقلب اللي ياما إتخان\n\nوالقلب اللي شاف أحزان\n\nتخلي الحجر يتكلم..\n\nكتر الجراح.. قوتني\n\nآلام الزمان.. خلتني\n\nمتعود على الأوجاع\n\nأتجرح وأهون وأتباع\n\nده أنا ياما السنين ورتني\n\nولا نادم على اللي فات\n\nولا خايف من الجايات\n\nلو زي الدنيا ما بتعلمني\n\nولو أدوس ع الألم والنار\n\nولو أدوق العسل صبّار\n\nولو العالم كله ظلمني\n\nأقوى من الأيام..\n\nأنـــــأ..\n\nأقوى من الأيام\n\nالأيـــــــــــــام\nلا حيملى العذاب أيامي\n\nولا حقفل كتاب أحلامي\n\nولا حدبل في يوم وأنهار\n\nولا حقبل أعيش في نهار\n\nمتلون سواد قدامي..\n\nلو كان ع الحياة.. أديها\n\nلو كان ع الجراح.. حطويها\n\nفي ناس الجراح تألمها\n\nوفي ناس الجراح تهدمها\n\nوفي ناس الجراح تبنيها\n\nأنا حالف ما تبكي العين\n\nولا تندم على خاينين\n\nقلب كترني وباعني\n\nلو كل البشر في الكون\n\nوالناس.. والزمن حيهون\n\nحيخون..\n\nولو العالم كله باعني\n\nأقوى من الأيام..\n\nأنـــــا..\n\nأقوى من الأيام\n\nالأيـــــــــــــام\nولا حقبل حنين يهزمني\n\nولا موجة سنين تهدمني\n\nلو دايماً حزينة شموعي\n\nأنا دايماً سبب لدموعي\n\nحبايبي.. اللي ضاعت مني\n\nلا أحب أندم ع الماضي\n\nولا أرسم أمل ع الفاضي\n\nأمنية حياتي وعمري\n\nلآخر دقيقة في عمري\n\nأموت.. بس أموت في بلادي\n\nأنا عاشق زمن دوّار\n\nوالعاشق دموعه كتار\n\nأنا مبقتش بحس بفرحة\n\nطول عمري اللي عدى وفات\n\nوأنا واخد على الأحزان\n\nحتى في عز آلامي وجرحي\n\nأقوى من الأيام..\n\nأنــــا..\n\nأقوى من الأيام\n\nالأيـــــــــــــام","url":"https://fnanen.com/klmat/alaghany/m/m96fa-kaml/a8oa-mn-alayam.html?arabic=اقوى من الايام"}