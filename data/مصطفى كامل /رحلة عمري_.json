{"title":"رحلة عمري","lyrics":"رحلة عمري \nبفرحي .... بجرحي \nبحلو .... بمر \nرحلة عمري \nلازم غصب عني تمر \nهيا حياتنا .. نقط و حروف \nحبة حب و حبة خوف \nنحزن ,,, تكسرنا الظروف \nالانسان .. الانسان .. الانساااان \nمش دايما حر \nعمال أقابل ناس ... عمال أودع ناس\nعمال أقبل ناس ... عمال أودع ناس \nو ناس تاخدني بحضنها و ناس بحس بحزنها \nو ناس هوااااااااية عندها \nحرق القلوب بالنار \nان الامال تنهار ... انك تبيع و تخون \nانك تكون غدار \nو أرجع و ما تعلمتش و كأني متألمتش \nو احب ناس تانيين و أغرق في بحر حنين \nو البحر يطلع فاضي \nالحزن نال الماضي ... و الجرح اصبح عادي \nو برغم كل الامي عايش حياتي و راضي \nراضي ....... رحــلــة عــمــريـ \nأوقات بموت مالخوف ... قطر السنين بيطوف \nأوقات بموت مالخوف ... قطر السنين بيطوف \nكل ما أقابل طير وفي دمعة عينيا بتختفي \nأول ما شمعي بينطفي \nكل القلوب بتبيع ... كل القلوب بتخون \nعشرة زمان بتضيع حب السنين بيهون \nو أمشي في طريق وحدية و مطرة دموع في عنيا \nو انوي الرحيل في ميعاد و ارحل و الف بلاد \nوحشني شمس بلادي \nصووووووووت الحنين بينادي \nراحل و جاي بيمعادي \nحافضل لآخر عمري \nالطير الحزين الشادي \nو ادي رحلة عمري \nرحلة عمري \n\n\nاستمع إلى \"رحلة عمري\" على أنغامي","url":"https://fnanen.com/klmat/alaghany/m/m96fa-kaml/r7lt-3mry.html?arabic=رحلة عمري"}