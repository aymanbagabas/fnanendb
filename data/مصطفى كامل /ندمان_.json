{"title":"ندمان","lyrics":"ندمان اكيد ندمان\n\nومين في مكاني مايندمش لو حب ورخص وأتهان\n\nوعلى في حد كان صفر وبدال ما يقوله شكراً خان\n\nواحد قضى العمر كله معايا غش في غش\n\nكان اللي جوه في قلبه غير اللي باين ع الوش\n\nكان بيلعب ألف دور بس بشطاره\n\nلعب كتير دور الملاك لعبه بجداره\n\nوالنهايه كانت ف أخر المسرحيه\n\nالبطل بيعيش وبتموت الضحيه\n\nهو عاش وأنا مت وقفلنا الستاره\n\nظهر على اصله وبان\n...\nندمان\n\nلكن هاعتب وألوم على مين\n\nأنا الغلطان اوي يا سنين\n\nأنا اللي عشقت حد رخيص مالوش لازمه\n\nلو خان\n\nما أنا اللي أديتله فرصه يخون\n\nوكان بيقولي كن فيكون\n\nأنا اللي استاهل اضرب روحي بال\n\nعلى قد ما أقدر كنت بكدب ظنوني\n\nحاسس انه خاين بس مش شايفه بعيوني\n\nوأدينى فقت بعد ما فات الأوان\n\nندمان اكيد ندمان\n...\nندمان\n\nلكن مش غلطته هو ما قليش حبنى بقوه\n\nحنيتى وطيبتي الي زادو قللو قيمتي\n\nبتخان\n\nعشان كان قلبي قلب نضيف\n\nربيع عمري اتقلب لخريف\n\nليه عن حقيقته من البدايه يا عيني غيمتي\n\nعلى قد ما اقدر ياما ضحيت ياما ياما\n\nبفرحله لو تملى شفايفه الابتسامه\n\nحسسته دايما انه بين حضني في امان\n\nندمان اكيد ندمان\n\n\n كلمات:\n\n\n\n\n\n\n ألحان:\n\n\n\n\n\n\n تاريخ:\n\n\n\n\n\n\n\n\nاستمع إلى \"ندمان\" على أنغامي","author":"مصطفى كامل","composer":"مصطفى كامل","date":"2017","url":"https://fnanen.com/klmat/alaghany/m/m96fa-kaml/ndman.html?arabic=ندمان"}