{"title":"قشطه يابا","author":"مصطفى كامل","composer":"مصطفى كامل","date":"2001","lyrics":"قشطه يابا ... قشطه ... قشطه يا عمى ... قشطه\nكله كده ... قشطه ... اه وانا كده ... ايــــــه\nانا ممكن ابيع جتتى كله الا بنات حتتى\nواللى يعلى صوته يبئى ناوى على موته\nاللى يعلى صوته يبئى ناوى على ايـــــــه\nيبئى ناوى على موته ... يبئى ناوى على موته\nيبئى ناوى على ايـــه\nبولاق امبابه كيت كات شبرا وحلوان والدقى\nلو كنا حبــايب واخـوات اكلنى الحلـــو فى بوئى\nقشطه يابا ... قشطه\nياعم قول ... ياعم قول\nياعم قول يارب\nولا ... اتلم يلا دى زى اختى\nايــــــــــه\nولا ... ودى زى امى\nايـــــــــه\nيلا روح ... روح ... روح\nقشطه يابا ... قشطه ... قشطه يا عمى ... قشطه\nكله كده ... قشطه ... اه وانا كده ... ايــــــه\nاحمد ربنا ع العيشه متضايق شد الفيشه\nلو انت كده فى الأوضه يبئى ليلتك سوده\nلو انت كده فى الأوضه يبئى ليلتك ايـــــــــه\nتبئى ليلتك سوده ... تبئى ليلتك سوده\nتبئى ليلتك ايـــه\nامريكا باعتالنا دولارات بتقولك على الطاسه\nعايزانا نديها خـــدارات ونركز فى الرقاصه\nقشطه يابا ... قشطه\nولا ... ايـــه ... ولا ... ايـــه\nقشطه يابا ... قشطه ... قشطه يا عمى ... قشطه\nكله كده ... قشطه ... اه وانا كده ... ايــــــه\nانا نفسى نلم التيته بلا شله بلا برتيته\nاللى عاملى صايع واللى عاملى ضايع\nاللى عاملى صايع واللى عاملى ايــــــه\nاللى عاملى صايع يهدا واللى عاملى ضايع يهدا\nواللى عاملى ايـــــه\nالراجل الحلو باللسان مش بس بـأيــده ودراعــه\nالراجل الحلو ياجدعان ماياخدش اللى مش بتاعه\nقشطه يابا ... قشطه","url":"https://fnanen.com/klmat/alaghany/m/m96fa-kaml/8sh6h-yaba.html?arabic=%D9%82%D8%B4%D8%B7%D9%87%20%D9%8A%D8%A7%D8%A8%D8%A7"}