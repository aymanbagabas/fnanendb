{"title":"ياهل الشرق","lyricist":"فهد راشد بورسلي","lyrics":"ياهل الشرق مروا بي على القيصريّه\n\nعضدوا لي تلقون الاجر والثوابي\n\nواطلبوا دختر العشاق يكشف عليّه\n\nبس يمسح على قلبي ويبري صوابي\n\nكود يرفى جروح ٍ بالضماير خفيّه\n\nمن رفا جرح مسلم فاز يوم الحسابي\n\nوياغريب ٍ لفانا من ديار مديّه\n\nوالغريب لـ هله وانا على العذابي\n\nوهقوني بعرفه ناجلين الخطيّه\n\nمثل ما وهق العطشان ضوح السرابي\n\nاتحرّى مراحه واتحرّى مجيّه\n\nواستخيل البروق اللي بليّا سحابي","url":"https://fnanen.com/klmat/alaghany/m/m7mod-alkoyty/yahl-alshr8.html?arabic=%D9%8A%D8%A7%D9%87%D9%84%20%D8%A7%D9%84%D8%B4%D8%B1%D9%82"}