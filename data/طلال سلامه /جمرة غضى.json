{"title":"جمرة غضى","lyrics":"لما يخاويك الحزن .. ويضيق بك وسع الفضا\nويصير هل العالم سجن .. وبداخلك جمرة غضى\n\n\n\n\nالله ياكبر الألم .. لو جاك من سهم غريب\nوشلون لوجاك السهم .. من شخص عديته قريب\n\n\n\n\nلما تصير التضحية .. شيء عادي في شرع البشر\nوتلقى السنين المقفية .. راحت من ايامك هدر\nيعني بعد كل ما عطيت .. وافنيت عمرك بالعطا\nوش هو شعورك لو لقيت .. اللي سويته خطا\n\n\n\n\nلكن رغم كل ما حصل .. مهما تعاكسنا الظروف\nبكرى تجي شمس الامل .. تشرق على الدنيا ونشوف\nوالظلم لو مهما يطول .. الي انكتب لازم يصير\nدنيا وتجاربها تقول .. الله على الظالم كبير","url":"https://fnanen.com/klmat/alaghany/6/6lal-slamh/jmrt-ghdha.html?arabic=جمرة غضى"}