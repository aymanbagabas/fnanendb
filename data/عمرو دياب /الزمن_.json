{"title":"الزمن","lyrics":"الزمن بينسى دايما مع الزمن مفيش وعود\nاللي كان عايش في قلبي النهاردة ملوش وجود\nالزمن ملهش صاحب ملهش قلب ولا مشاعر\nخطوته مشوار في قلبي عشت فيه دايما مهاجر\nمع الزمن الجرح بيتنسي والذكريات الحلوة تدبل\nمع الزمن بنبتدي دايما حكاية فيها تخلص\nننسى الملامح والوجود والعناوين\nيمكن نتوب عن ذكريات عاشت معانا\nضاعت في يوم من الزمن\n \nالزمن دموع بتجري او ضحكة ما لها أي معنى\nاو لعبة ملناش يد فيها مهما اتشائمنا وتفائلنا\nكنت اجبن منه دايما عمري ما فكرت اواجه\nكنت خايف منه يمكن لو كان بشر كنت فهمته\nعشرين سنة من يوم ما اتولدت احلم معاه\nيوعدني اصدق عشرين سنة مروا وكأنهم سراب\nوكان بيكدب كتب حكايته على الوجوه\nوالم في كل ضحكة وساب علاماته الحزينة\nعلى طريقي اللي من زمان\n\n\n\n\n\n\n\n\n\n\n\n\n\n\n\n\n\n\n\n\n\n\nاستمع إلى \"الزمن\" على أنغامي","author":"هاني زكي","composer":"هاني شنوده","date":"1983","url":"https://fnanen.com/klmat/alaghany/3/3mro-dyab/alzmn.html?arabic=الزمن"}