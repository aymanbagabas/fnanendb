{"title":"بتقول لي بحبك","lyrics":"بتقول لي بحبك من امتى من امتى؟\n\n اسأل عا الحب عينيك انت ... انت.\n\n وتقول لي بحبك من امتى من امتى\n\n***\n\n يوم ما خضت النار في قلبي والدموع حايرة ف عينيَّ\n\n كنت عارف سرّ حبي والهوى مخبيه عليَّ\n\n ويطاوعك قلبك تسألني عن حبك وانت اللي شاغلني\n\n وتقول لي بحبك من امتى ..من امتى\n\n***\n\n يوم ما قالت لك عيوني ع اللي انا مخبيه في قلبي\n\n انت أحلامي وظنوني مهما اداري ومهما اخبي\n\n وسهرت مع الوجد ليالي وشغلت مع الفكر خيالي\n\nوتقول لي بحبك من امتى من امتى\n\n***\n\n يوم مانادى عليك خيالي   والعيون ردت عليَّ\n\n كنت قبل اليوم ده خالي   واشتكى قلبي لعينيَّ\n\n وسهرت مع الود ليالي وشغلت مع الفكر خيالي\n\nوتقول لي بحبك من امتى.. من امتى\n\n\n ألحان:","composer":"محمد الموجي","url":"https://fnanen.com/klmat/alaghany/n/njat-al9ghyrh/bt8ol-ly-b7bk.html?arabic=بتقول لي بحبك"}