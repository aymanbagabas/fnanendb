{"title":"الحب والعذاب","lyrics":"يا حبيبي لا انا ولا انت ولا حد تاني\n\nفي النار رماني\n\nيا حبيبي حاولت انسى وحاولت تنسى\n\n   ورجعنا تاني\n\nيا حبيبي ده الحب عذاب   وحبك حياتي\n\nطال ليلي وسواده شاب   بدموعي وآهاتي\n\nعقلي احتار ليل ونهار   ياما خدني ووداني\n\n***\n\nأحلى ..كلمة  \n\nأحلى كلمة حب قالتها شفايفي\n\nهي اسمك\n\nاحلى .. صورة\n\nأحلى صورة حب باستها عينيَّ\n\n   هي صورتك\n\nحتى ناري حتى غيرتي   وانشغالي بيك وحيرتي\n\nكل ده يا حبيبي حلو   اكمنه منك حلو\n\n \n\nيا حبيبي ده الحب عذاب   وحبك حياتي\n\nطال ليلي وسواده شاب   بدموعي وآهاتي\n\nعقلي احتار ليل ونهار   ياما خدني ووداني\n\n***\n\nحاضر ولا غايب ولا ناسي   مش هنساك\n\nظالم ولا حنين ولا قاسي   قلبي معاك\n\nيا امل بكرا   يا احلى ذكرياتي\n\nيا حبيب قلبي   يا عمري يا حياتي\n\nلاانا بحكي ولا بشكي\nيا حبيبي ده الحب عذاب   وحبك حياتي\n\nطال ليلي وسواده شاب   بدموعي وآهاتي\n\nعقلي احتار ليل ونهار   ياما خدني ووداني\n\n\n\n\n\n\n\n\nاستمع إلى \"الحب والعذاب\" على أنغامي","composer":"بليغ حمدي","url":"https://fnanen.com/klmat/alaghany/n/njat-al9ghyrh/al7b-oal3zaab.html?arabic=الحب والعذاب"}