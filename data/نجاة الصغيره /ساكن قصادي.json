{"title":"ساكن قصادي","author":"حسين السيد","composer":"محمد عبد الوهاب","lyrics":"ساكن قصادي     وبحبه       وأتمنى اقابله\nفكرت أصارحه       لكن أبدا مأقدرش أقوله\nوفضلت استنى الأيام في معاد مايسهر ومعاد ما يرجع\nكل خطوة أرسم احلام تكبر ف قلبي والقلب يطمع\nوأقول مسيره ح يحس بيا لو يوم صادفني وسلم علي\nحيلاقي صورته ساكنه بعيني ويحس بيها برعشة ايدي\nكنت حاسه أن حـبـه كل ماده كان بيكـبــر\nأبقى عايزه لو يكون لي قلب غير قلبي الصغيـر\nفضلت أمالي     مع الليالي\nتقرب حبيبي اللي ساكن قصادي       وبحبه\nوفي يوم صحيت على صوت فرح بصيت من الشباك\nزينـه وتهـاني وناس كتيـر دايـرين هنـا وهنـاك\nشاوروا لي بإيديهم وقالوا لي عـقـبـالك\nهللت م الفرحه      وسألت\nقالوا ....... جارك\nحبيبك حبيبي\nاللي ساكن قصادي   .... وبحبه\nرحت الفرح بالليل ورسمت بعيني الفرحـه\nساعة ما كان بيشيل بإيديه وبعيني الطرحه\nشربت شرباتهم وانا قاعده بصالهم\nلحد ما قاموا ومشيت اوصلـهـم\nحتى الأمل ما بقاش من حقي أفكر فـيـه\nبعد الليله دي خلاص بقى غيري أولى بيه\nوتهـت وسـط الزحـام مـا حـد حاسس بي\nعايزه أجري وأرجع أتوه والناس يقولوا حاسبي\nناس في طريق النور     ما بين فرح وشموع\nوأنا في طريق مهجور     ومنـوراه الدموع\nولقيتني فايـتـه من جنب بـابه\nلاهو داري بقلبـي ولا باللي نابه\nيا ويلي يا ويلي من طـول غيابه\nوياويل أيامي من جرح عــذابه\nعذاب الجرح اللي فاتوهلي وسابه\nساكن في قلبي وساكن قصادي       وبحبه\nحبيبي ساكن     حبيبي ساكن قصادي وبحبه","url":"https://fnanen.com/klmat/alaghany/n/njat-al9ghyrh/sakn-89ady.html?arabic=&#x633;&#x627;&#x643;&#x646; &#x642;&#x635;&#x627;&#x62F;&#x64A;"}