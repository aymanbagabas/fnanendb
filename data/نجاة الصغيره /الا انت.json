{"title":"الا انت","author":"حسين السيد","composer":"محمد عبدالوهاب","lyrics":"إلا إنت\nفيها ايه الدنيا دية ... إلا انت؟\nكل غالي يهون علي ... إلا انت\nوابتساماتي وآهاتي منك انت ...\nواللي حبيته في حياتي هو انت\nفيها ايه الدنيا إلا انت؟\n***\nطول مانت جنبي روحي وقلبي\nفي دنيا تانية ملهاش وجود\nوإن غبت عني ... أحس اني لا ليا دنيا ولا وجود\nإيه حياتي كلها من غيرك انت ؟\nذكرياتي فيها ايه حلو إلا انت؟\nإلا انت...\nو اللي بسهر له ليلاتي برضه انت\nواللي حبيته في حياتي هو انت\nفيها ايه الدنيا إلا انت؟\n***\nعشت أيامي وأحلامي في حبك\nكل آمالي أعيش العمر جنبك\nكل ثانية في عمري بتقولك بحبك\nكل قلبي لك ياريت لي مكان في قلبك\nطول ليلي ونهاري معاك ... يابشوفك يابستناك\nيابدور عليك وألقاك\nإلا انت\nفيها ايه الدنيا دية ... إلا انت؟\nكل غالي يهون عليا ... إلا انت\nوابتساماتي وآهاتي منك انت\nواللي حبيته في حياتي هو انت\nفيها ايه الدنيا إلا انت؟","url":"https://fnanen.com/klmat/alaghany/n/njat-al9ghyrh/ala-ant.html?arabic=&#x627;&#x644;&#x627; &#x627;&#x646;&#x62A;"}