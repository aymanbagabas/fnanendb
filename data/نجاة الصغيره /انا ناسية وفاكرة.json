{"title":"انا ناسية وفاكرة","composer":"حلمي بكر","lyrics":"فاكرة؟\nانا ناسية وفاكرة     حبه بقى ماضي وذكرى\nيعني\nعندي يا دوب فكرة     لكن خلينا في بكرة\nآه على اللي بتمناه     ياه على اللي بتمناه\nآه على اللي بستناه     ياه على اللي بتمناه\nده كدة أهو     انا عمري هيبتدي وياه\nانا عاوزة أطير مع حب كبير\nأكبر بكتير من كل غرام عرفوه الناس\nوأعيش وأنا غيره ماليش\nوفي قلبي مافيش أكتر م الحب وم الاحساس\nأنسى روحي معاه     وألقاه لحياتي حياة\n***\nأيوة آدي كل آمالي     حلوة وأجمل في خيالي\nيعني لاء دي حكاية تانية     هو أحلى ما في الدنيا\nأهلاً بالحب يا أهلاً بيه     وبهنا لياليه\nوبفرحه وبجرحه     وبكل مافيه\nماهو لولا الحب نعيش على إيه     ولا نعيش ليه؟\nو اليوم في الايد     ولا عمر بعيد\nماهو اصل الحب مالوش مواعيد\nومافيش يا سلام     زي الأحلام\nومافيش يا سلام     زي الأيام\nساعة مانخاف     إزاي؟     بغرام\nأنسى روحي معاه     وألقاه لحياتي حياة","url":"https://fnanen.com/klmat/alaghany/n/njat-al9ghyrh/ana-nasyt-ofakrt.html?arabic=&#x627;&#x646;&#x627; &#x646;&#x627;&#x633;&#x64A;&#x629; &#x648;&#x641;&#x627;&#x643;&#x631;&#x629;"}