{"title":"اه لو تعرف","lyrics":"آه لو تعرف يا حبيب قلبي وانت معاي باحس بإيه\n\n خلي شوية لبكرا يا قلبي الحب ده ما اقدرش عليه\n\nبص في قلبي يا عيون قلبي شوف كام حاجة بتتمناك\n\n فرحة وشوق وأماني كبيرة وليالي حب بتستناك\n\nبحبك حب خلاني بخاف من فرحتي جنبك\n\n  يشوفها حد يحسدها ويحسدني على حبك\n\nوبحبك حب ياويلي منه مسهرني محيرني وروحي فيه\n\nوبحبك حب ياويلى مدوبني وحبيته واخذت عليه\n\nآه لو تعرف\n\nآه لو تعرف ياحبيب قلبى وانت معايا باحس بايه\n\n  خلي شوية لبكرا يا قلبي لبكرا يا قلبي الحب ده ما اقدرش عليه\n\n***\n\nيا اغلى حاجه ليَّ وليَّ مين غير قلبك انت\n\n يا اجمل حاجه فيَّ وفيَّ ايه غير حبك انت\n\nشفايفي لما اجيب سيرتك بيحلو الكلام فيهم\n\n عينيَّ كل ما بشوفك بحب اسهر لياليهم \n\nمن يوم ما عرفتك والدنيا ليها طعم جديد\n\n والجنة اللي بيحكوا عنها اللي بيحكوا عنها\n\n مابقتش بعيد من يوم ما عرفتك\n\nكل غنوة حب فيها حاجه منك\n\n  كل نسمة فجر بتكلمني عنك\n\nكل شىء بيهون عليَّ مادام بحبك\n\nآه لو تعرف\n\nآه لو تعرف يا حبيب قلبي وانت معاي باحس بإيه\n\n خلي شوية لبكرا يا قلبي الحب ده ما اقدرش عليه\n\n\n ألحان:","composer":"محمد عبدالوهاب","url":"https://fnanen.com/klmat/alaghany/n/njat-al9ghyrh/ah-lo-t3rf.html?arabic=اه لو تعرف"}