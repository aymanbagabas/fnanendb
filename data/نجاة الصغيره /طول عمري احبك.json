{"title":"طول عمري احبك","author":"انور عبدالله","composer":"كمال الطويل","lyrics":"طول عمري أحبك واشكي لك  واشكي للعمة وللخالة\nحرمت أحبك واحكي لك  ده غرامك خلاني ف حالة\nلا لا لا لا لا\n***\nإش معنى أنا قلبي بيسأل   على قلبك ولا تسألش\nإش معنى كمان إنتَ بتتقل   وانا أحبك ولا أتقلش\nلــوتني الغيرة  خلتني ف حيرة\nنسيتني وجودي وبتنسى عهودي\nوابعت لك في الصبح رسالة\nلا لا لا لا لا\n***\nبتفوت الساعة ورا التانية   واستنى تجيني ولا تجيش\nعلى شانك حبيت الدنيا   وازاي من غيرك أنا اعيش\nليه دايماً تنسى ليه بس بتقسى\nده مش اسمه كلام يا ناسيني حرام\nبغرامك ياما قلت قوالة\nودموعي م العين سيّالة\nلا لا لا لا لا\n**\nالكلمة الحلوة أشيلها لك     علشان تقابلني واقولها لك\nولا يوم خليتني أشغل بالك ولا عايز تحرمني خيالك\nوانا أعمل إيه بس أعمل إيه\nفي عينيَّ بصونك مش هاين أخونك\nوالناس بكلامهم عمّالة\nوالشكوى بقلبي منشالة\nلا لا لا لا لا","url":"https://fnanen.com/klmat/alaghany/n/njat-al9ghyrh/6ol-3mry-a7bk.html?arabic=&#x637;&#x648;&#x644; &#x639;&#x645;&#x631;&#x64A; &#x627;&#x62D;&#x628;&#x643;"}