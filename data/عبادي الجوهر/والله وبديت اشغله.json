{"title":"والله وبديت اشغله","author":"خالد المريخي","composer":"صالح الشهري","lyrics":"والله وبديت أشغله وأطري على باله\nبديت أذوّب خفوق اللي مذوّبني\nياكثر ماقلت في نفسي هنياله\nمرتاح مايدري إن الهم عذبني\nإللي جرى لي بدا هالحين يجرى له\nولو أنبوني ضميري ما يأنبني\nماعبّر الروح يوم الروح مياله\nقربت له بس ماحاول يقربني\nوالله لأخليه دامه منّ بوصاله\nوأصد عنه مع إن الصد يتعبني\nبعذّبه لين يتعب وأرأف بحاله\nماهو عشانه.. أخاف الله يحاسبني\nوأعلمه كيف يقسى وأفعل أفعاله\nوخله يعاتب إذا وده يعاتبني\nخله يذوق الألم يصعب على حاله\nمفروض يتعب مثل ماهو متعبني","url":"https://fnanen.com/klmat/alaghany/3/3bady-aljohr/oallh-obdyt-ashghlh.html?arabic=%D9%88%D8%A7%D9%84%D9%84%D9%87%20%D9%88%D8%A8%D8%AF%D9%8A%D8%AA%20%D8%A7%D8%B4%D8%BA%D9%84%D9%87"}