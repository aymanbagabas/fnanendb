{"title":"نساي","author":"فائق عبدالجليل","composer":"عبادي الجوهر","date":"1988","lyrics":"نساي ... و انت الهوى بالنسبه لي و الماي\nاسمع انا صوتك و لا تسمع نداي\nاشهق انا باسمك ... و اشتاق لك و انت معاي\nاكتب على سمعي اغاني\nاكتب و اغنيك .. حيرتني و احترت انا فيك\nتزعل بلا اسباب ... و تعاند و اراضيك\nبكل حالاتك ابيك .. بكل زلاتك ابيك\n\nحبيبي انت ... و الا العذاب انت\nو الا الفرح انت\nمدري وش اسميك\nنسااي\nتغيب و الدنيا معاك تغيب\nتقطع خيوط الشمس عني\nو يصبح العالم كئيب\nو اصبحت انا لوحدي على\nارضك غريب\nما تكتفي من غربتي\nما تكتفي من حيرتي\nالله كم انت عجيب .. الصمت دايم لعبتك\nالصمت احيان رهيب","url":"https://fnanen.com/klmat/alaghany/3/3bady-aljohr/nsay.html?arabic=%D9%86%D8%B3%D8%A7%D9%8A"}