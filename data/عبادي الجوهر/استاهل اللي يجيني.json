{"title":"استاهل اللي يجيني","lyricist":"عوض الحارثي","composer":"عبادي الجوهر","date":"1995","lyrics":"لا صار قبل اول لقاء الف ميعاد\nفي وسط فرح اول لقاء وادعيني\nولا صرت انا همك ودمي لك امداد\nخطي همومك بالورق وادفنيني\n\nوان كان نفسي عافت الشرب والزاد\nبأسباب بعدك طولي واقتليني\nواقسي ترا قلبي على ظلمك اعتاد\nلا تضعفك دمعة ٍ بكت وسط عيني\n\nانا شهودي بالهوى هم واسهاد\nوقلباً لغيرك ما وفى صدقيني\nوانتي شهودك بالجفا هجر وعناد\nوجحود حب ٍ كان بينك وبيني\n\nلاشك تعذيبي مع البعد يزداد\nوماظن ترضيلي الألم لو تبيني\nمن قبل ما ينطق بها لسان حساد\nاقولها استاهل اللي يجيني","url":"https://fnanen.com/klmat/alaghany/3/3bady-aljohr/astahl-ally-yjyny.html?arabic=%D8%A7%D8%B3%D8%AA%D8%A7%D9%87%D9%84%20%D8%A7%D9%84%D9%84%D9%8A%20%D9%8A%D8%AC%D9%8A%D9%86%D9%8A"}