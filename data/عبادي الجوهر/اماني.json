{"title":"اماني","lyrics":"أماني كل هالدنيا أماني\nمثل بحرٍ بلا شط ومواني\n\nأقول الوقت باكر يلتفت لي\nوأشوف الوقت في همي نساني\nتركني تايهٍ محتار مدري\nأفكر في الدقايق والثواني\n\nأهوجس كيف دنياي أغدرت بي\nوأهوجس كيف غرر بي زماني\nزماني قد عطاني كل ما ابغا\nوفجأة جا بلا موعد خذاني\n\nزماني يوم عاهدني ومنته\nبلا ذنبٍ خدع ثمٍ رماني\nوخلاني غريب النفس حاير\nجريح الصوت مذبوح الحناني\n\nأنا مالي سواك أحيا عشانه\nوحبك خلد أسمك في كياني\nأنا من قبل أحبك كنت أكذّب\nكلام الحب لين الله بلاني","url":"https://fnanen.com/klmat/alaghany/3/3bady-aljohr/amany.html?arabic=%D8%A7%D9%85%D8%A7%D9%86%D9%8A"}