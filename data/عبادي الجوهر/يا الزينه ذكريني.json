{"title":"يا الزينه ذكريني","lyricist":"عيسى بن راشد ال خليفه","composer":"احمد الجميري","lyrics":"يا الزينه ذكريني لي غيبتني بحور\nو بشوق ناديني يمكن الدنيا تدور\nوأرد ويا الصيف ولا الشتا لي رد\nولا مع الأشواق وقت الربيع والورد\n\nوانا بعيد بعيد ما عندي غير الآه\nحملت نجم السما شوقي لكم وياه\nوصيت طير الفلا ولا حمل لوصاه\nحملت موج البحر سلامي ما وداه\nوأرد ويا الصيف ولا الشتا لي رد\nولا مع الأشواق وقت الربيع والورد\n\nحلفت يالزينه مافارق البحرين\nفي قلبي مزروعه و محفوظه وسط العين\nاشتاق اشم العود و اوله على الطيبين\nوالحنه لي خطوه .. خطوه على الكفين\nوأرد ويا الصيف ولا الشتا لي رد\nولا مع الأشواق وقت الربيع والورد","url":"https://fnanen.com/klmat/alaghany/3/3bady-aljohr/ya-alzynh-zakryny.html?arabic=%D9%8A%D8%A7%20%D8%A7%D9%84%D8%B2%D9%8A%D9%86%D9%87%20%D8%B0%D9%83%D8%B1%D9%8A%D9%86%D9%8A"}