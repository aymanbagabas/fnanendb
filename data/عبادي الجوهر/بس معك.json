{"title":"بس معك","lyricist":"عبدالرحمن بن مساعد","composer":"عبادي الجوهر","date":"1996","lyrics":"بفارق فراقك وبخنق عبرتي ... واجرّح ضمادي واسافر لك معك\nبشد للماضي واقدم ساعتي ... واعاند عنادي واقودك واتبعك\n\nبجامل احزاني واجافي فرحتي ... واعادي خلاني واحبك واخدعك\nبصير انا طبعك وأنتي طيبتي ... وبيحزنك ضحكي وهلّي بمدمعك\n\nبحارب في ضعفي وافر في قوتي ... وإلى رضختيلي لموتي بدفعك\nولجل اللقاء ببحر وتمضي رحلتي ... وإلى حصل شوفك بكون مودعك\n\nابوصلك ببعد بسابق خطوتي ... وبنثرك فيني وبنسى اجمعك\nبضم أنا هجرك في قربك وحدتي ... وتدلك عيوني وقلبي مضيّعك\n\nواذا قسى ليلي بطفي شمعتي ... واذا كثر زادي بجوع وبشبعك\nشردتي رقادي وسمعتي نظرتي ... وغمضت أنا عيوني لجل ما اسمعك\n\nعند الحزن تثقل خطاكي دنيتي ... وعند الفرح قالت خطاكي مسرعك\nقصيدتي يكفي كبيرة كذبتي ... حبيبتي آسف بخونك بس معك","url":"https://fnanen.com/klmat/alaghany/3/3bady-aljohr/bs-m3k.html?arabic=%D8%A8%D8%B3%20%D9%85%D8%B9%D9%83"}