{"title":"وش بلانا اليوم","lyricist":"محمد العبدالله الفيصل","lyrics":"وش بلانا اليوم\nضيقة صدر\nهمٍ كبر\nنزعل بلا اي سبب\nنشره ومابه عتب\nصار التفاهم بيننا معدوم\nعودتني فيما مضى\nعودتني منك الرضا\nماقد جرحني هواك\nماقد طرالي جفاك\nواليوم صار اللقاء\nمثل الوداع\nياحيف وش عاد بقى\nغير الضياع\nوش تبين\nقوليلي بالله\nوش تبين\nكني اشوف مكتوب\nعلى هاك الجبين\nإن الليالي الحلوه\nفي عمري مضت\nوإن المحبه بيننا\nيمكن قضت\nماعدت اشوف\nفي طبعك حنان\nانتي تغيرتي\nوالا الزمان","url":"https://fnanen.com/klmat/alaghany/3/3bady-aljohr/osh-blana-alyom.html?arabic=%D9%88%D8%B4%20%D8%A8%D9%84%D8%A7%D9%86%D8%A7%20%D8%A7%D9%84%D9%8A%D9%88%D9%85"}