{"title":"شهر","lyricist":"عبدالرحمن بن مساعد","composer":"عبادي الجوهر","date":"1990","lyrics":"ياللي تحبيني شهر ..\nثم ٍ تجافيني شهر\nثم ٍ تحنيلي شهر .. وتفكري كيف الرجوع كذا شهر\nوترجعيلي في شهر ..\nماقد خطر في خاطرك .. ان السنة اثنعشر شهر ؟!\nوقتي معك نصفه هموم\nونصفه الباقي اسى .. ولو طبعك القاسي نسى\nوبالصدفة جاء مرة صباح .. وكلمة منك فرحتني\nلابد ما همس الجراح .. تسمعيني في المسا\nولو تعتب جروحي عليك .. وتشتكي منك إليك\nبترجعي تحبي شهر .. ثم ٍ تجافيني شهر\nثم ٍ تحنيلي شهر .. وتفكري كيف الرجوع كذا شهر\nوترجعيلي في شهر ..\nولا يجي في خاطرك ان السنة اثنعشر شهر\nاعذريني لو اقول .. حبك نسى معنى الفرح\nاعذريني لو اقول .. وشلون يذكرنا الفرح ؟!\nمادام اذا كنتي قريبه .. كل تفكيري يكون ..\nبُعدك متى ؟! .. وإلى بعتي ابلا سبب\nالاكيد بترجعي .. بس الأكيد هذا متى ؟!\nولو تعب مني الصبر .. وملّ من صبري العذول\nوقلت ياناس اسألوها .. الحب هو كله هجر ؟!\nردك يجيني في شهر ..\nقالوا تقول :\n\" ماينتظر .. بس يشتكي !\nيصبر عليّ .. ترى السنة اثنعشر شهر \" ؟!","url":"https://fnanen.com/klmat/alaghany/3/3bady-aljohr/shhr.html?arabic=%D8%B4%D9%87%D8%B1"}