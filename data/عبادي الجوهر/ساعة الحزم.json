{"title":"ساعة الحزم","author":"اسير الرياض","composer":"سعود بن عبدالمجيد","date":"2015","lyrics":"يوم دقت ساعة الحزم وبغاها .. سيدي عدل ووقف للظالمين\nدعوتك ياسيدي حنا معاها .. مالنا وارواحنا لك فاليمين\n***\nنطلب الجنه ومانطمع سواها .. طاعة الله ثم امرك طايعين\nمن صقور الجو اول مبتداها .. طارت اسرابك ترد الغادرين\nدكت حصون المعادي مع ثراها .. لين يرضخ غصب للحق المبين\nطايرات الحق يوم الله وقاها .. يمتطيها السالمين الغانمين\n***\nقادها من ذمته محدٍ شراها .. يوم غيره في ذممهم بايعين\nالصقور بربع ساعه في سماها .. عقبها الغدار مكتوف اليدين\nدارنا والنفس والغالي فداها .. ما بنا غدار او خاين يمين\nوالجنود ان شدت الهيجا وغاها .. ماتشوف الا علوم موحدين\n***\nيحرسون الارض من خاين نواها .. صف في وجه المعادي واقفين\nعشت يا سلمان ورجالك تراها .. دونك الطوفان والحصن الحصين\nيوم دقت ساعة الحزم وبغاها .. سيدي عدل ووقف للظالمين\nدعوتك ياسيدي حنا معاها .. مالنا وارواحنا لك فاليمين","url":"https://fnanen.com/klmat/alaghany/3/3bady-aljohr/sa3t-al7zm.html?arabic=%D8%B3%D8%A7%D8%B9%D8%A9%20%D8%A7%D9%84%D8%AD%D8%B2%D9%85"}