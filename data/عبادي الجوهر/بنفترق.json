{"title":"بنفترق","lyricist":"عبدالرحمن بن مساعد","composer":"عبادي الجوهر","date":"1989","lyrics":"تدرين وادري بنفترق\nتدرين قلبي بيحترق\nحنا اتفقنا في كل شي الا الزمن\nعيى الزمن لا نتفق\nولاتزعلي لو نفترق\nقلبك خلي\nوقلبي انا اللي بيحترق\nياوردة في كل الفصول\nيافرح عيّى لايطول\nقولي واقول\nان كان عندك لي حلول\nيافرحة القلب الحزين\nالوقت يمر ..\nومالك عذر\nكانك تبين ننسى العمر ..\nننسى السنين\nوانذوب في حب وحنين\nتدرين وش سر الحكاية\nالوقت يمر .. ولكل شي لابد نهاية\nوحنا قربنا من النهاية\nومالك عذر\nيابسمة الثغر الخجول\nان كان عندك لي حلول\nوان كان ودك نتفق\nوالا ترانا بنفترق\nولاتزعلي لو نفترق\nقلبك خلي\nوقلبي انا اللي بيحترق\nياحب .. يادنيا جديدة\nيا احلى ابيات القصيدة\nان كان جرحي ما كفى\nانزفلك جروح ٍ جديدة\nوان كان شعري ماوفى\nانسى الحكي وانسى القصيدة\nيا احلى ايام العمر\nكثر الحكي وش بيفيد\nومابقى عندي صبر\nوالجرح في قلبي يزيد\nمالك عذر\nيابسمة الثغر الخجول\nما اظن عندك لي حلول\nوما اظن ودك نتفق\nواحنا ترانا بنفترق\nولاتزعلي لو نفترق\nقلبك خلي\nوقلبي انا اللي بيحترق","url":"https://fnanen.com/klmat/alaghany/3/3bady-aljohr/bnftr8.html?arabic=%D8%A8%D9%86%D9%81%D8%AA%D8%B1%D9%82"}