{"title":"بصحى الصبح","lyrics":"أنا بصحى الصبح أفتح بإيديا شيشي\n\nواتوكل أجري أنزل على أكل عيشي\n\nطافح الكوتة عشان أوفر زاد عيالي\n\nوعشان انتي في مستوى نضيف تعيشي\n\nهاتي شئ في حياتنا مش مقسطينه\n\nشوفي كام دفتر شيكات مطلعينه\n\nفين عقلك فين صبرك عليا فينه\n\nمش ده النظام اللي احنا مسستمينه\n\nإمتى أنول الرضا .. بالراحة مش كدة\n\nبالذمة طب عشان مين كل ده؟\n\nاهمدي يوه ... دي ماهيش حجج فارغة\n\nاهبطي يوه ... وبلاش ردود بايخة\n\nيرحم زمان ... كنتي زمان فرخة\n\nو كنت نافش ريشي\nح اقعد في البيت ... بس أبقى صريح معاكي\n\nمصروفي يجيلي ف إيدي من باباكي\n\nبسجايري بأكلي بشربي باستهلاكي\n\nوياريت يرفعلي الحجز عن أملاكي\n\nإمتى أنول الرضا .. بالراحة مش كدة\n\nبالذمة طب عشان مين كل ده؟\n\nاهمدي يوه ... دي ماهيش حجج فارغة\n\nاهبطي يوه ...وبلاش ردود بايخة\n\nيرحم زمان .. كنتي زمان فرخة\n\nو كنت نافش ريشى\n\n\n\n\n\n\n\n\n\n\n\n\n\n\n\n\n\n\n\n\n\n\nاستمع إلى \"بصحى الصبح\" على أنغامي","author":"ايمن بهجت قمر","composer":"محمد يحيى","date":"2010","url":"https://fnanen.com/klmat/alaghany/a/abo-allyf/b97a-al9b7.html?arabic=بصحى الصبح"}