{"title":"ثقه في حد","lyrics":"ما بقاش عندي ثقه في حد\n\nم اللي أنا شفته ف حياتي\n\nزمان أنا خدت درس\n\nو غلطتي ما ذاكرتهوش\n\nأنا خدت الضربه بجد\n\nمن أقرب ناس في حياتي\n\nمش أهلي دول والله لا\n\nأقسم بالله وحوش\n\nأنا اللي كان قاتلني و اللي كان كاسرني\n\nبيستقلوا بيا و كمان مستصغرني\n\nفاكرين الدنيا دايمه ... و الله ما يعرفوش\n\nأنا اللي بكره هابقى ... و يشوفوا اسموا يبكوا\n\nويقولوا كان قريبنا .. يتباهوا بيه و يحكوا\n\nده اللي اتظلم في حياته ... ربك ما بينساهوش\nمهما الواحد بيئن ده مالوش سعر ولايسوى\n\nدول مش بيحسوا كله يا الله نفسه مش همه\n\nبقى اللي غريب يحن .. واللي قريب كله قسوه\n\nيا عيني يا همه اللي يخون اللي من دمه\n\nأنا اللي كان قاتلني واللي كان كاسرني\n\nبيستقلوا بيا و كمان مستصغرني\n\nفاكرين الدنيا دايمه ... والله ما يعرفوش\n\nأنا اللي بكره هابقى ... و يشوفوا اسموا يبكوا\n\nويقولوا كان قريبنا .. يتباهوا بيه ويحكوا\n\nده اللي اتظلم في حياته ... ربك ما بينساهوش\n\n \n\n\n\n\nايمن بهجت قمر\n\n\n\n\n\n\nمحمد يحيى\n\n\n\n\n\n\n2010","author":"ايمن بهجت قمر","composer":"محمد يحيى","date":"2010","url":"https://fnanen.com/klmat/alaghany/a/abo-allyf/th8h-fy-7d.html?arabic=ثقه في حد"}