{"title":"خلصت المسرحية (صدام حسين)","composer":"شعبان عبدالرحيم","lyrics":"مش لاقي كلام أقوله .. وإن قلت أقول لمين\nع الفيلم والسيناريو .. بتاع صدام حسين\n\nخلاص مات الكلام .. وكله في التمام\nوالمسرحيه خلصت .. واتنفذ الإعدام\n\nونزلت الستاره .. واللعبه اتفبركت\nوبانت العباره .. والطبخه اتسبكت\nوالحكم اصدروه .. واتفقوا ونفذوه\nوكأنه انا الضحيه .. في العيد بيذبحوه\nكده وصلت الرساله .. ولينا كلنا\nوالناس في كل حته .. هتاكل وجهنا\nسيناريو وتمثيليه .. محبوكه ميه ميه\nبريء او مش بريء .. مش هي دي القضيه\nمحاكمه امريكاني .. باسم اليهود\nمبقاش دالوقت ينفع .. اللطم ع الخدود\nلو كان الحكم عربي .. كانت تبقى هوينه\nاو حتى في الكويت .. اه اسمه عندنا\nحاجات يا ناس تزعل .. وتفور دمنا\nوالذل والاهانه .. بتزود كرهنا\nطريقه استفزازيه .. لمشاعر المسلمين\nوفـ شهر الحرمانيه .. الناس معيدين\nويبقى الحكم باطل .. وغصبن عننا\nولحد امتى نسكوت .. على ناس بتذلنا\nمؤامره ودبروها .. ضد الانسانيه\nواتلموا ونفذوها .. يوم عيد الضحيه\nاشمعنى اخوه الصغير .. لـ بعد العيد سابوه\nصدام عدموه لوحدو .. مهو برضو يا ناس اخوه\nزعلان على بيروت .. وعلى فلسطين كمان\nوكفايه وقف حال .. والله يا ناس حرام\nاسلوب يا ناس حقير .. محدش يقبلوا\nوازاي واحد اسير .. يتهان ونبهدلو\nفي ناس فرحانه فيه .. ونازله تريقه\nوناس بتقول ده كله .. حاجات متلفقه\nكل الشعوب الحره ..  عشان زعلانين\nبيقولوا فين الرحمه .. والعدل يا مسلمين\nاللي عاملين مجازر .. سايبينهم ليه بقى\nهاتوهم واعدموهم .. على حبل المشنقه\nمجزرة بيت حانون .. مش اول مجزره\nان كنتو نسيتو هاتو .. دفاترهم تنقرا\nكل اللي عايز اقوله .. انا لسه مقولتهوش\nيا عمي واحنا مالنا .. متسبني انام خفيف\nومتجرجرش رجلي .. كلام مهوش ظريف","url":"https://fnanen.com/klmat/alaghany/sh/sh3ban-3bdalr7ym/5l9t-almsr7yt--9dam-7syn-.html?arabic=%D8%AE%D9%84%D8%B5%D8%AA%20%D8%A7%D9%84%D9%85%D8%B3%D8%B1%D8%AD%D9%8A%D8%A9%20(%D8%B5%D8%AF%D8%A7%D9%85%20%D8%AD%D8%B3%D9%8A%D9%86)"}