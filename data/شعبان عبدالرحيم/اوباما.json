{"title":"اوباما","author":"اسلام خليل","lyrics":"أنا شايف الإبتسامة والفرحة ع الوشوش\nاياك بارك اوباما ما يكونش زي بوش\nبوش يخرب بيت سنينة باعنا وضيعنا سنين\nوأوباما الناس فاكرينه هيكون صلاح الدين\nهيعمل ايه اوباما في مصايب بوش وابوه\nما سابوش مكان في العالم الا ما خربوه\nمجاعات وأزمة ماليه وخراب ودمار وحروب\nاهو غار ابن المؤزية وسايبهالنا ع الطوب\nمين يعرف ولا يعلم في ايه جوه النفوس\nبلاش من بدري نحلم لا يكون الحلم كابوس\nخلينا زي ما احنا ما الهم خدنا عليه راح بوش\nوجه اوباما ايه يعني هيحصل ايه\nلسه فلسطين محتله والحرب في العراق\nوالناس عايشه في مذله وعداء بيجيب عداء\nمهما هيعمل اوباما ويلف شمال ويمين\nلا يرجع الحريري ولا حتي الشيخ ياسين\n\nعرفات موش جاي تاني اللي عاش ايام سواد\nومات وكلو عارف دي حركة من المساد\nيا عربى الف سلامة يا عربى يا عينى عليك\nقاعد مستنى اوباما علشان ياخد بأيديك\nولا بوش ولا اوباما هيفكروا ابدا فيك\nيا عربى مفيش غير ايدك هى اللى راح تحميك\nما هو بوش ابن المجنونة شعللها في كل مكان\nافغان وعراق وغزة واخرها سوريا كمان\nمجاعات وأزمة ماليه وخراب ودمار وحروب\nاهو غار ابن المؤزية وسايبهالنا ع الطوب","url":"https://fnanen.com/klmat/alaghany/sh/sh3ban-3bdalr7ym/aobama.html?arabic=%D8%A7%D9%88%D8%A8%D8%A7%D9%85%D8%A7"}