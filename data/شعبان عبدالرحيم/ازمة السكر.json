{"title":"ازمة السكر","author":"اسلام خليل","composer":"شعبان عبدالرحيم","date":"2011","lyrics":"الناس من الغلا بتلالى والشعب حيعمل إيه\nحتى السكر بقى غالي والناس حتحلى بإيه..\nكيلو السكر بـ8 و9 و10 ساعات..\nلا حنشرب تاني عصاير ولا نأكل حلويات..\nالحلبة خلاص والقهوة حتبقى كلها سادة\nولا خلى السكر بره ولا فيه مظبوط وزيادة\nالسكر اصبح ذكرى وجروحنا زادت جرح\nوخلاص كلنا من بكره حنحلى الشاى بالملح\nياللى أنت عندك سكر اتهنى وقول يا بلاش\nطب إنت جابولك سكر فى ناس لسه مجلهاش\nقاعدين كلنا بنفكر فى المجلس والجلسات..\nأهو غلوا علينا السكر وآدى آخرة الانتخابات\nعلقنا يفط ومشينا ومسكنا لبعض سيوف\nولا شوفنا حد بيخدم ولا عمرنا يوم حنشوف\nعيش مرة وسكر مرة ومنين الناس حتجيب\nحق النور والمية واللحمة والأنابيب\nمبقاش لا مرتب نافع ولا حافز ولا علاوات\nالسكر بس عايز له ميزانية وسلفيات\nالناس تعبانة وحايرة وانتخبوا لكن عارفين\nمش حيشوفو ابن الدايرة غير بعد 5 سنين","url":"https://fnanen.com/klmat/alaghany/sh/sh3ban-3bdalr7ym/azmt-alskr.html?arabic=%D8%A7%D8%B2%D9%85%D8%A9%20%D8%A7%D9%84%D8%B3%D9%83%D8%B1"}