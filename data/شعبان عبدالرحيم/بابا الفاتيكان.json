{"title":"بابا الفاتيكان","lyrics":"أنا عندى عتاب بجد .. لـ بابا الفاتيكان\nمن غير ما أضايق حد .. ولا حد يكون زعلان\nالمسلم والمسيحي .. والكل زعلانين\nعشان ماكنش ينفع .. تهين المسلمين\nإسلامنا دين محبه .. إسلامنا دين سماح\nوماانتشرش أبداً .. بالسيف ولا بالسلاح\nالناس مش ناقصه فتنه .. الناس عاوزين أمان\nوكفايه الدنيا ولعه .. على يد الأمريكان\nرسومات تهين نبينا .. والسنه والقرآن\nوكل يوم إهانه .. من ناس ليهم سكان\nدينا مش دين عداوه .. وما تفتروش عليه\nواللي حصل في قانا .. وفي غزه اسمه إيه\nفي مصر الكل عايش .. وحاسس بالأمان\nالجرس ليه احترامه .. المأذنه والأدان\nرسولنا ماكانش دموي .. ولا كان خبيث النيه\nوماكانش عنده نووي .. وقنابل عنقوديه\nكان يهودي تمللي .. بيرمي زبالة جاره\nولما كان تعبان .. سأل عليه وزاره\nالمسلم والمسيحي .. في كل شيء صحاب\nبصراحه ماكنش لازم .. تتهور في الخطاب","url":"https://fnanen.com/klmat/alaghany/sh/sh3ban-3bdalr7ym/baba-alfatykan.html?arabic=%D8%A8%D8%A7%D8%A8%D8%A7%20%D8%A7%D9%84%D9%81%D8%A7%D8%AA%D9%8A%D9%83%D8%A7%D9%86"}