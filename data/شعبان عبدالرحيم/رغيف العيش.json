{"title":"رغيف العيش","lyrics":"غيرت ليه شكلك يا رغيف .. انا نفسي اشوفك مره نظيف\nمليان مسامير وسجاير .. وفي الميزان ناقص يا خفيف\nكنت زمان طري ومفقع .. مفيكش سوسه ولا مرقع\nدالوقت شكلك مش مضبوط .. اسود على ابيض ومبقع\nطلعلي م الطاقه ملعبط .. وجهك كمان كله مشعوط\nلو صوروك مع كوره شراب .. اتوه مابينكم واتلخبط\nالناس عليك عاملين زحمه .. متكونش اهم من اللحمه\nومهما تعمل فينا يا رغيف .. ميجوزش عليك الا الرحمه\nمع انك انت رغيف مدعوم .. لكن بس يا ناس مظلوم\nشبهوك ولاد الحرميه .. ومن وراك لهفو المعلوم\nانا نفسي يتحسن شكلك .. ونتبسط واحنا بناكلك\nلو كل واحد عنده ضمير .. هتنتهي كل مشاكلك\nمع السلامه خلاص يا رغيف ..  انا نفسي اشوفك مره نظيف\nكل الغلابه هيدعولك .. ونفسي اشوفك حلو ظريف","url":"https://fnanen.com/klmat/alaghany/sh/sh3ban-3bdalr7ym/rghyf-al3ysh.html?arabic=%D8%B1%D8%BA%D9%8A%D9%81%20%D8%A7%D9%84%D8%B9%D9%8A%D8%B4"}