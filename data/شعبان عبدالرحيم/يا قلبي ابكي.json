{"title":"يا قلبي ابكي","lyricist":"اسلام خليل","lyrics":"(موال) ..\nيا قلبي ابكي اوي .. هي الدموع وعذاب\nجرحك زمانك اوي .. وكمان جرحني معاك\nابن الأصول يا زمن .. غير الزمان قالو\nالفكر زاد حيرو .. والغدارين خانو\nمن بعد اغلى الناس .. ملقيتش ناس تاني\nمن بعد امك وابوك .. المخلصين كانو\nانا اللي كان ليا اصحاب .. وكان ليا عزوه وناس\nوانا اللي كنت دايب .. زي الحليب في الكاس\nصبح الصباح عليا .. ملقيتش ناس ولا بيه\nحكم عليا القدر .. ابكي واديني بكيت\nوانا اللي كنت فرحان .. والفرح كان داري\nوالحب كان دنيتي .. والكل كان جاري\nيا قلبي صبرك يا قلبي .. انا باللي فيك عالم\nمهما القلوب جرحتك .. في رب بيك عالم\nوياما ناس في العز .. مبقوش في يوم حاجه\nوياما ناس مساكين .. منهم خرج عالم\nياليل ..\n\n---\n\nوهات كمان يا زماني .. هات .. هات كمان دمع وآهات\nاللي جاي يا زماني عمره .. عمره ما ينسي اللي فات\nوراحو فين ايام زمان .. الحبايب والصحاب\nهو دا نفس المكان .. ولا كان وهم وسراب\nفين حاجاتي وفين مكاني .. فين حبايبي يا زماني\nحضن امي وصوت ابويا .. باقي مين يزعل عشاني\nهات اسيه وهات عذاب .. هات جراح من غير حساب\nاوعى تعمل ليا خاطر .. او تقول الشعر شاب\nراح شبابي وعمري راح .. قلبي جوه ضلوعي ناح\nمش هـ تفرق يوم معايا .. الدموع والا الجراح\nبعد اغلى الناس مفيش .. بعدهم احباب مليش\nمش مهم خلاص يا دنيا .. ان اموت او ان اعيش\nهات كمان يا زماني هات .. هات كمان\nاللي جاي يا زمان عمره .. عمره ما ينسي اللي فات\nراح شبابي وعمري راح .. قلبي جوه ضلوعي ناح\nمش هـ تفرق يوم معايا .. الدموع والا الجراح\nهات اسيه وهات عذاب .. وهات جراح من غير حساب\nاوعى تعمل ليا خاطر .. او تقول الشعر شاب\nبعد اغلى الناس مفيش .. بعدهم احباب مفيش\nمش مهم خلاص يا دنيا .. ان اموت او ان اعيش\nان اموت .. او ان اعيش ..","url":"https://fnanen.com/klmat/alaghany/sh/sh3ban-3bdalr7ym/ya-8lby-abky.html?arabic=%D9%8A%D8%A7%20%D9%82%D9%84%D8%A8%D9%8A%20%D8%A7%D8%A8%D9%83%D9%8A"}