{"title":"الطماطم","lyricist":"فتحي بدوي","composer":"مصطفى اونس","date":"2010","lyrics":"حتى انتي ياللي اسمك قوطه .. بتذلي فينا ومبسوطه\nحرام عليكي يا مجنونه .. خليكي عاقله ومظبوطه\nعامللنا ازمه وشبوره .. وبقيتي في السوق مشهوره\nوكل يوم طاله في جرنال .. ومنزللك كام صوره\nبقى ليكي سعر وليكي قيمه .. يا مفعصه وعامله سليمه\nده مش بعيد بعد شويه .. نشوف جنابك في السيما\nمن امتى انتي بعشره جنيه .. والناس غلابه هتعمل ايه\nبقيتي اغلى من التفاح .. منفضالنه وعامله بهيه\nمجنونه اكتر م العاده .. والحاله جاتلك بزياده\nيارب اشوفك يا طماطم .. من السرايه واخده شهاده\nده حتى شكلك مش هو .. وبايظه خالص من جوه\nرضينا وانتي معندانا .. واخده الأمور عافيه وقوه\nحرام عليكي خنقتينا .. وبأي حق تذلينا\nمن بعد ما دخلتي في ازمه .. الكل بقى يلعب بينا\nهانشتكيكي يا قوطه لمين .. ولحد امتى نكون صابرين\nاه يا خوفي منك يا طماطم .. لا يصرفوكي مع التمويل\nهنضيع ونحتاس من غيرك .. وع العموم كتر خيرك\nاخرتها برضو يابنت الناس .. تقلي اصلك وضميرك","url":"https://fnanen.com/klmat/alaghany/sh/sh3ban-3bdalr7ym/al6ma6m.html?arabic=%D8%A7%D9%84%D8%B7%D9%85%D8%A7%D8%B7%D9%85"}