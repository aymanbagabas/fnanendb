{"title":"انا طوى حالي","lyrics":"أنا طوى حالي من الحب طاوي\nحالي بداه النقص والسر مصيون\nواللي على شانه كوى القلب كاوي\nأبطيت من شوفه وانا فيه مفتون\nبيني وبينه في المحبة تساوي\nممنون من شوفه وانا فيه ممنون\nبالجفا والصد ما هوب ناوي\nوانا حشى لله ماجفا ولا اخون\nأيام لاهل الحب ما هيب تاوي\nتدني وتبعدهم عن اللي يريدون\nأيام خلتني وحيدٍ شقاوي\nقفت بخل عنده القلب مرهون\nالحب للعشاق أمرٍ سماوي\nلا شك بعض الناس ما همب يدرون\nلو المحبة باختيار الهواوي\nما صار بين الناس ناسٍ يحبون\nراعي العقل يفهم جميع الدعاوي\nولا يلوم اللي من الحب يشكون\nواللي يلوم أهل الهوى ذاك غاوي\nيحسب من الغاوين واللي ينمون","url":"https://fnanen.com/klmat/alaghany/s/s3d-jm3t/ana-6oa-7aly.html?arabic=%D8%A7%D9%86%D8%A7%20%D8%B7%D9%88%D9%89%20%D8%AD%D8%A7%D9%84%D9%8A"}