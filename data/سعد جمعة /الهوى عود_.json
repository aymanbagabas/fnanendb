{"title":"الهوى عود","lyrics":"الهوى عوًد يبيني من جديد\nلاح برقه لي وانا مابي جهد\nمن عرفتك والهوا عني بعيد\nمستريح لا هموم ولا نكد\nلا سهر ودموع واشواق تزيد\nمع ضمير خالي ما فيه أحد\nالمناعة ما لها عندي رصيد\nفز قلبي من غرامه وارتعد\nما هقيت الحب لامن جا شديد\nلا مشاورني ولا معطي وعد\nلي شهر واسبوع يسري بالوريد\nوالتمنع صار يعطيني مدد\nكيف انا باقوى الهوا دامه عنيد\nماترك لي فرصة الفزعة أبد\nلامني الخالي وقال انه سعيد\nحيث قلبه للهوى ما قد ورد\nالحذر ما عاد يالخالي يفيد\nيوم قلبي له تحرك واستعد\n\n\nاستمع إلى \"الهوى عود\" على أنغامي","url":"https://fnanen.com/klmat/alaghany/s/s3d-jm3t/alhoa-3od.html?arabic=الهوى عود"}