{"title":"لو تعرفوا","author":"عبدالوهاب محمد","composer":"سيد مكاوي","date":"1993","lyrics":"لو تعرفوا بنحبكم ونعزكم كده اد ايه\nلا تقدروا حتى التراب اللي بنمشيلكم عليه\nالحب له احوال كتير .. وحبكم اقوى بكتير\nلأن ده الحب الكبير اللي ما فيهش ازاي وليه\nلو تعرفوا ..\n\nيا زينة الدنيا لينا يا اغلى من الروح والعيون\nبنقولكم من قلبنا لو كنا ورد انتوا الغصون\nلو كنا ليل انتو الصباح لو كنا طير انتو الجناح\nوانتم عوضنا عن اللي راح وعن اللي مش ممكن يكون\n\nانتتم لنا كل الحياة والدنيا والناس والوجود\nيا حب ما بنعرف مداه علشان مالوش ابداً حدود\nومهما حنقول او نعيد حنبقى مش بنقول جديد\nده حبكم ماعليه مزيد واضح مايحتجش لشهود\n\nما توصوناش على حبكم لانه دايمـا في قلبنا\nوقد ما بيهمكم اكتر كمان بيهـمنا\nبنحس بيكم في الغياب وانخطي بيكم ع العذاب\nلو قفلوا بينا الف باب برضوا الهوى بيضمنا\n\nلو تعرفوا بنحبكم ونعزكم كده اد ايه\nلا تقـدروا حتى التراب اللي بنمشيلـكم عليه\nالحب له احوال كتير .. وحبكم اقوى بكتير\nلأن ده الحب الكبير اللي ما فيهش ازاي وليه\nلو تعرفوا ..","url":"https://fnanen.com/klmat/alaghany/a/a9alh-n9ry/lo-t3rfoa.html?arabic=%D9%84%D9%88%20%D8%AA%D8%B9%D8%B1%D9%81%D9%88%D8%A7"}