{"title":"حزن الشوارع","author":"تركي المشيقح","composer":"عزوف","date":"2016","lyrics":"حبيبي لو نضب عطفك دخيلك من يداريني\nوانا اللي ملتحف حزن الشوارع في ثرا اهدابك\nانا ودي تبعثرني وتذبحني وتحييني\nولجلك لو لزم أمري بموتك وارجع احيا بك\nواحاول احرج الصمت الكذوب اللي يخليني\nاعاني واترك الدنيا لجل عينك على بابك\n...\nتمايل كانك القمره على الما ثم تناديني\nوحسنك يجلي احزان النوافذ لا تباهى بك\nوجيتك والسما تالي مطرها بلل ايديني\nطلبتك تتركي قلب هواك وشاقه عتابك\nسألتك لي متى ذاك الغروب يموت في عيني\nوانا ابكي وحشة طيور رماها الحظ باسرابك\n...\nسألتك ليه نظراتك تلاشت من دواويني\nوليه حروفنا غيب عشمها قاسي غيابك\nخلص كل الكلام اللي تعب ما بينك وبيني\nولا قرب ولا بعد ولا رضى ولا جابك\nحبيبي يا قليل العطف تكفى لا تخليني\nوداعتك السنين المقبله والشوق واحبابك","url":"https://fnanen.com/klmat/alaghany/a/a9alh-n9ry/7zn-alshoar3.html?arabic=%D8%AD%D8%B2%D9%86%20%D8%A7%D9%84%D8%B4%D9%88%D8%A7%D8%B1%D8%B9"}