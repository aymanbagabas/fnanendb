{"title":"يسعد صباحك","lyricist":"عبدالرحمن بن مساعد","lyrics":"يسعد صباحك يا حبيبي حالي طيب\nكل شي مثل اللي كان\nالمدامع .. والمواجع ..\nوالأمان اللي اختفى لحظة غيابك\n\nوالليالي اللي مضت .. مثل الليالي اللي مضت\nالهم عازب .. والدمع نازف ..\nوالعمر في غيبتك حاير وخايف\nحتى جراحك وسط قلبي مثل ماهي\n\nوفي شفاهي باقيٍ نفس الكلام اللي بقى آخر لقا\nمثل منتَ يا حبيب الروح شايف\nكل شي مثل اللي كان\nحالي طيب .. حالي طيب\nيسعد صباحك .. يا حبيبي\n\nهذا انت\nكل ما ضاقتبي الدنيا تغيب\nوكل ما ضاقتبك الدنيا تجيني\n\nهذا انت\nان كساك الهم صرت أوفى حبيب\nوان نساك الهم تتباهى بـ أنيني\nمثل منت .. دايم تجي فـ وقتك حبيبي\nبعد ما وقتك يروح\nيا آخر دموعي وشجوني\nوأول إحساسي جروح\n\nما بقالي من عذابي يا حبيبي الا انت\nوهذا انت يا حبيب الروح شايف\nكل شي مثل اللي كان\nحالي طيب .. يسعد صباحك يا حبيبي\n\nهذا ضي الصبح .. او هو بعض نورك ؟\nهذا همس الورد .. او دافي شعورك ؟\nمنهو مثلك في غرورك ؟\n\nجيت متأكد بسامح\nراسم الطيبة ملامح\nماهو بدري !!\nانت تدري\nما قتلني غيابك اكثر من حضورك\n\nايه كان العمر داكن\nايه كان الهم ساكن وقتي بعدك\nبس أنا يا ضيّ عمري\nكنت عودت الأماكن تألف بعادك وصدك\nياللي ما يرضيني ضعفك\nما ادري انثر فوق كتفك أغلى دمعي او أردك ؟","url":"https://fnanen.com/klmat/alaghany/a/a9alh-n9ry/ys3d-9ba7k.html?arabic=%D9%8A%D8%B3%D8%B9%D8%AF%20%D8%B5%D8%A8%D8%A7%D8%AD%D9%83"}