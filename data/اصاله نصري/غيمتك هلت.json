{"title":"غيمتك هلت","author":"محمد بن عبدالعزيز بن محمد","composer":"عزوف","date":"2020","lyrics":"غيمتك هلت على قاع العتب\nسيلت صدق الغلا واروت ظماي\nكن قلبي طاح من بين الهدب\nمن غلا دمعة عيونك يا غلاي\nاعتذارك رمح في صدر الغضب\nما ترك غير الفرح يسبق رضاي\nصوتك الدافي على الجرح انسكب\nحرك احساس الوله واشعل هواي\n\nشفت سودك كيف عناها التعب\nذابلة من سحرها جابت قضاي\nفي عيونك حبي العذب انكتب\nابتدى فيها وفيها منتهاي\nكنت ابي لمعاتب عيونك سبب\nلين جاني عذرك اكبر من سماي\nوبلك الطاهر ملى قاع العتب\nوازهر احساسي وربع لك رضاي","url":"https://fnanen.com/klmat/alaghany/a/a9alh-n9ry/ghymtk-hlt.html?arabic=%D8%BA%D9%8A%D9%85%D8%AA%D9%83%20%D9%87%D9%84%D8%AA"}