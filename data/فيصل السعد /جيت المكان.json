{"title":"جيت المكان","lyrics":"جيت المكان اللي قديمٍ جمعنا\nاللي حفظ همس القلوب المواليف\nوعادت بي الذكرى بديه ولعنا\nيوم المحبه صادقا ما بها زيف\nحتى ارتوينا بالوفى واقتنعنا\nانا لنا في تاج الأحباب تشريف\nهنا تصوير الطرايف برعنا\nوهنا لنا قصه عشق وسواليف\nهذا المكان وفيه ياما بدعنا\nاجمل حكايه بعيده عن الحيف\nلازال عطره يطوي البعد معنا\nوتعيده الذكرى مثل عابر الطيف\nانتي وانا لا مالنا كم صنعنا\nواكبر عزانا الوقت ماهو على الكيف\nعشق المكان اللي قديمٍ جمعنا\nعادت به الذكرى وعطر هوى الصيف","url":"https://fnanen.com/klmat/alaghany/f/fy9l-als3d/jyt-almkan.html?arabic=جيت المكان"}