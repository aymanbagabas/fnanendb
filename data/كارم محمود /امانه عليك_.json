{"title":"امانه عليك","lyrics":"أمانة عليك يا ليل طوِّل وهات العمر مـ الأول\n\nبحب جديد وقلبي سعيد يا ريتني عشقت عمنوِّل\n\nأمانة .. أمانة .. أمانة .. أمانة أمانة يا ليلي يا ليل\nيا ليل طوِّل على العشاق وقول للفجر ما يبانشِ\n\nيهون العمر عالمشـتاق وســاعة القرب ماتهونش\n\nيغني لك .. يا ليل يا ليل على السهران يا ليل يا ليل\n\nترد عليه نجوم الليل تقولْ له كـــمان من الأول\n\nأمانة .. أمانة .. أمانة .. أمانة أمـــــانة يا ليلي يا ليل\nسنين فاتت وأنا خالي أنادي الحب وأتمناه\n\nوديني عرفته وبقى لي أمل في الدنيا بستناه\n\nوغني لك يا ليل يا ليل على الفرحان يا ليل يا ليل\n\nترد عليّ نجوم الليل تقول لي كمان من الأول\n\nأمانة .. أمانة .. أمـــانة .. أمانة  أمانة يا ليلي يا ليل\nحبيبي البدر لما يبان وعـــــوده الغصن لما يميل\n\nخدوده الورد في البستان عيونه السحر فيها جميل\n\nحبيبي يا ليل .. عروس الليل\n\nعلى العرسان .. يا ليل طول\n\nأغني له وأقول يا ليل يقول لي كمان من الأول\n\nأمانة .. أمانة .. أمانة .. أمانة أمانة يا ليلي يا ليل\n\n\n كلمات:\n\n\n\n\n\n\n ألحان:\n\n\n\n\n\n\nاستمع إلى \"امانه عليك\" على أنغامي","author":"فتحي قوره","composer":"كارم محمود","url":"https://fnanen.com/klmat/alaghany/k/karm-m7mod/amanh-3lyk.html?arabic=امانه عليك"}