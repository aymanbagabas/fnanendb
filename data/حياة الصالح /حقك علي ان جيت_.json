{"title":"حقك علي ان جيت","lyrics":"حقك علي إن جيت عاني وزاير\n\nولّا اتصلت وقلت لك كيف حالك\n\nجيتك على الأقدام يازين ساير\n\nودي اسولف لك واشاهد قبالك ..\n\n\n\nلاكن لقيتك ماتهمك خواطر\n\nمدري غرورك ماخذك او دلالك\n\nمن اولٍ تعطي لشوفي بشاير\n\nواليوم متغير عن اللي مضالك ..\n\nالناس ياسيدي قلوب ومشاعر\n\nماهم على اللي في خيالك طرالك\n\n\n\nاقفيت وقلبي من تصرفك حاير\n\nمستغربٍ عن ماحصلي وجرالك\n\nيمكن تقول إني في هالحكم جاير\n\nهذي الحقيقه بمرها قلتها لك ..\n\nترى الزمن يا موجع القلب جاير\n\nلا تفقد اللي بالمحبه صفا لك\n\n\nاستمع إلى \"حقك علي ان جيت\" على أنغامي","url":"https://fnanen.com/klmat/alaghany/7/7yat-al9al7/78k-3ly-an-jyt.html?arabic=حقك علي ان جيت"}