{"title":"غرتني الايام","author":"خالد الفيصل","lyrics":"غرتني الايام باقبالها يوم\nأثر النكوفه عند الايّام عجله\nجتني لياليها على دف و نغوم\nأثر الليالي بالغرابيل جزله\n\nفرحة نهارٍ عقبها ليل و هموم\nمن يوم جذ البعد محبوب وصله\nفرق الضحى تسهل على باقي القوم\nلكن على الخلاّن ماهيب سهله\n\nما همّني بعد المسافات معلوم\nلاشك بعد القرب للصّب قتله\nراعي الهوى من راحة البال محروم\nقربه و بعده نار ماينعرف له\n\nعزّ الله إني في ظبي نجد مغروم\nراعي العيون اللّي مع الزيّن خجله\nمن حبّهم كنّي من الحب مظلوم\nو نفسي عليهم ياهل العرف وجْله","url":"https://fnanen.com/klmat/alaghany/7/7yat-al9al7/ghrtny-alayam.html?arabic=&#x63A;&#x631;&#x62A;&#x646;&#x64A; &#x627;&#x644;&#x627;&#x64A;&#x627;&#x645;"}