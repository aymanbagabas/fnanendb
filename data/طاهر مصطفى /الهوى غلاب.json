{"title":"الهوى غلاب","author":"بيرم التونسي","composer":"زكريا احمد","lyrics":"هو صحيح الهوى غلاب ؟ .. ما عرفش انا\nوالهجر قالوا مرار وعذاب واليوم بسنة\nجاني الهوى من غير مواعيد وكل مادا حلاوته تزيد\nما أحسبش يوم ح ياخذني بعيد\nيمني قلبي بالأفراح\nوارجع وقلبي كله جراح\nإزاي يا تري ؟\nأهو ده اللي جرى !\nوانا ما عرفش\nنظره وكنت أحسبها سلام وتمر قوام !\nأتاري فيها وعود وعهود .. وصدود وآلام !\nوعود لاتصدق ولا تنصان\nعهود مع اللي مالوش أمان\nصبر على ذله وحرمان\nوبدال ما اقول حرمت خلاص\nأقول يارب زدني كمان\nإزاي يا تري ؟\nأهوه ده اللي جرى !\nوانا ما عرفش\nيا قلبي آه\nالحب آه\nأشجان والم\nواندم واتوب\nوعلى المكتوب\nما يفدش ندم\nيا ريت أنا أقدر أختار\nولا كنت اعيش بين جنة ونار\nنهاري ليل وليلي نهار\nأهل الهوى وصفوا لى دواه\nلقيت دواه زود في أساه\nإزاي يا تري ؟\nأهو ده اللي جرى !\nوانا ما عرفش","url":"https://fnanen.com/klmat/alaghany/6/6ahr-m96fa/alhoa-ghlab.html?arabic=&#x627;&#x644;&#x647;&#x648;&#x649; &#x63A;&#x644;&#x627;&#x628;"}