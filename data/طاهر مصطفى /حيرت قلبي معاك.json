{"title":"حيرت قلبي معاك","author":"احمد رامى","composer":"رياض السنباطى","lyrics":"حيرت قلبي معاك .. وأنا بداري واخبي\nقل لي أعمل إيه وياك .. ولا أعمل إيه ويا قلبي\nبدي اشكي لك من نار حبي\nبدي احكي لك ع اللي في قلبي\nوأقولك ع اللي سهرني .. وأقولك ع اللي بكاني\nوأصور لك ضنى روحي .. وعزة نفسي منعاني\n\n---\n\nيا قاسي بص في عيني .. وشوف إيه أنكتب فيها\nدي نظرة شوق وحنيه .. ودي دمعة بداريها\nوده خيال بيين الأجفان .. فضل معاي الليل كله\nسهرني بين فكر وأشجان .. وفات لي جوه العين ظله\nوبين شوقي وحرماني .. وحيرتي ويا كتماني\nبدي اشكي لك من نار حبي ..\n\n---\n\nياما ليالي أنا وخيالي ، أفضل أصبر روحي بكلمة يوم قلتها لي\nوبات أفكر .. في اللي جرى لك .. واللي جرى لي\nوأقول ماشافشي الحيرة .. على لما با سلم\nولاشافش يوم الشوق .. في عيني راح يتكلم\nوارجع أسامحك تاني .. واحن لك والقاني\nبدي اشكي لك من نار حبي ..\n\n---\n\nخاصمتك بيني وبين روحي.. وصالحتك وخاصمتك تاني\nوأقول أ بعد يصعب علي روحي.. تطاوعني ليزيد حرماني\nح أفضل أحبك من غير ما أقولك..إيه اللي حير أفكاري\nلحد قلبك ما يوم يدلك.   . على هواي المداري\nولما يرحمني قلبك .    . ويبان لعيني هواك\nوتنادي ع اللي انشغل بك .. وروحي تسمع نداك\nبدي اشكي لك من نار حبي ..","url":"https://fnanen.com/klmat/alaghany/6/6ahr-m96fa/7yrt-8lby-m3ak.html?arabic=&#x62D;&#x64A;&#x631;&#x62A; &#x642;&#x644;&#x628;&#x64A; &#x645;&#x639;&#x627;&#x643;"}