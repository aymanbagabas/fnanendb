{"title":"يا عشاق النبي","author":"امين صدقي","composer":"سيد درويش","lyrics":"يا عشّاق النّبي صلّو على جماله\nدي عروسة البيه تعالوا بنا نسندها له\nآدي نور جمالها أهوه هل هلاله\nيـا هـنيّـه للّـي ينـولها يـا هنـيّـالـــه\n\nيــا قـمـر مــنـــــوّر سبحـــان مــن صــوّر\nجولييت وسفيره عزيزة مــــين ده إســم مـزوّر\nمين شاف كده بني آدمين راح تطلعي وحشه لمين\nالأمّ لـــون اليــاسـمـين والأب عريض وسمين\nيا سلام يــا حتّة سكّـره يا ترياق اللّي معــكَّره\nيا عريسها يا زين ما التقيت\n\nعريسك من يـــــومه آهـــو ملو هــــــــدومـه\nاتهنّي به وافرحي به وكيدي اللّي يلــــــــوموا\nفنجرته دي كلّها إيــه بحبوح اسم اللّه علـيه\nيبدر بالألـف جنيــــه تقوليش ملاليم في إيديه\nإن شا اللّه تملّي سبهللي على حسّك انت يا فلّلي\nيا جنان يا ناس على ده تواليت\n\nيا عشّاق النّبي صلّو على جماله\nدي عروسة البيه تعالوا بنا نسندها له\nآدي نور جمالها أهوه هل هلاله\nيـا هـنيّـه للّـي ينـولها يـا هنـيّـالـــه","url":"https://fnanen.com/klmat/alaghany/6/6ahr-m96fa/ya-3sha8-alnby.html?arabic=&#x64A;&#x627; &#x639;&#x634;&#x627;&#x642; &#x627;&#x644;&#x646;&#x628;&#x64A;"}