{"title":"حلوين من يومنا","author":"علي السوهاجي","composer":"سيد مكاوي","lyrics":"حلوين من يومنا والله .. قلوبنا كويّسه\nمنقدّم أحلى فرحه .. ومعاها مية مِسا\nويا ليل طوّل شويّه .. عالصحبه الحلوه ديّه\nالغالي علينا غالي .. ولا عمره حيتنسى\nحلوين من يومنا والله .. قلوبنا كويّسه\n\nيا ليل إبعت سلامي .. للناس الطيّبه\nفكّرهم بالمحبّه .. وبأيّام الصبى\nوتدور أفراحي غنوه .. يجعل أيّامنا حلوه\nوتعيش الفرحه دايماً .. في قلوبنا قريّبه\nويا ليل طوّل شويّه .. عالصحبه الحلوه ديّه\nالغالي علينا غالي .. ولا عمره حيتنسى\nحلوين من يومنا والله .. قلوبنا كويّسه\n\nالشوق سهران ويّانا .. والحب يضمّنا\nوالدنيا أهي فرحانه .. فرحانه لفرحنا\nوصحينا عالاماني .. نفرح بالحب تاني\nماهو انتو الحب كله .. واحبابنا كلنا\nويا ليل طوّل شويّه .. عالصحبه الحلوه ديّه\nالغالي علينا غالي .. ولا عمره حيتنسى\nحلوين من يومنا والله .. قلوبنا كويّسه","url":"https://fnanen.com/klmat/alaghany/6/6ahr-m96fa/7loyn-mn-yomna.html?arabic=&#x62D;&#x644;&#x648;&#x64A;&#x646; &#x645;&#x646; &#x64A;&#x648;&#x645;&#x646;&#x627;"}