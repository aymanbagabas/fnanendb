{"title":"المودة","lyrics":"انت ياللي تدعي لي بالمـوده\n\nالموده خلهـا لقلـوب اهلهـا\n\nانت وش جابك لعشق ٍ منت قده\n\nاترك حموله ترى مانت بجملها\n\n\n\nحبل وصلك تقطعـه والا تمـده\n\nميت الاحساس روحي ما يصلها\n\nليه عذرك كل يوم ٍ لـي تـرده\n\nمابقى الا تقاسم العذرى خجلها\n\n\n\nصدري من الهم جاه اللي يسده\n\nمثل ماجا فرحتي حزن وقتلهـا\n\nمابقى لك في خفوقي غير صده\n\nتحتملها لا عسى مـا تحتملهـا\n\n\n\nدوّر اكبر شي في بالـك وبـدّه\n\nدور اقشر كلمة ٍ عنـدك وقلهـا\n\nالدموع آخـر مداهـا للمخـده\n\nعيب كفك يالضعيّف ما حملهـا\n\n\n كلمات:\n\n\n\n\n\n\n ألحان:\n\n\n\n\n\n\n تاريخ:","author":"اصايل نجد","composer":"صالح الشهري","date":"2010","url":"https://fnanen.com/klmat/alaghany/m/msha3l/almodt.html?arabic=المودة"}