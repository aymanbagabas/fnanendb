{"title":"الروليت","lyrics":"تحلم بايه وتعمل حزين ولعبت ليه دور الرزين\n\n\n\n\nالشمس شمعة فى شمعدان ماعدتش تطلع بالنهار\nويعلموك معنى الحنان والحب فى كازينو القمار\nشفت الحياة فى عجل الروليت لما يدور عقلك يشت\nوضحكت ليه لما اتهزمت وتسمى خيبتك انتصار ..\n\n\n\n\nتحلم بايه وتعمل حزين ولعبت ليه دور الرزين\nكومبارس منسى من سنين وملكش حق الاختيار ..\n\n\n\n\nمسرح عرايس يابنات وكله يرقص من سكات\nنسوا الزبون كل اللى فات ينفخ مرارته فى السيجار\nقالوا الفضيلة والشرف نوع مالخيابة والترف\nومش مهم اللى اتصرف والفرحة نحسبها بدولار ..\n\n\n\n\nتحلم بايه وتعمل حزين ولعبت ليه دور الرزين\nكومبارس منسى من سنين وملكش حق الاختيار ..\n\n\n كلمات:\n\n\n\n\n\n\n ألحان:\n\n\n\n\n\n\n تاريخ:\n\n\n\n\n\n\n\n\nاستمع إلى \"الروليت\" على أنغامي","author":"نبيل خلف","composer":"وليد سعد","date":"2008","url":"https://fnanen.com/klmat/alaghany/o/oail-jsar/alrolyt.html?arabic=الروليت"}