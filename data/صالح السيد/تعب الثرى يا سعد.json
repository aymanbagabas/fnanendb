{"title":"تعب الثرى يا سعد","lyricist":"راشد بن جعيثن","lyrics":"تعب الثرى يا سعد ما تعبت أقدامي\nواللي كتب له خطوةٍ لا بد يمشيها\n\nعيني تناظر ورى والدرب قدّامي\nاستعرض أيام ماضينا وأناجيها\nمن كثر ما أحبها حبّيت الأوهامِ\nاللي تجيب الهواجس في حراويها\n\nالقى بها الفايت اللي فات بأحلامي\nوالنفس شابت على رجوى أمانيها\nأيام فيها ومنها مصدر الهامي\nعيّا سحاب الوسم يمطر ويحييها\n\nعبثٍ يحب العبث في جرحي الدامي\nأكثر جروحي سببها من مداويها\nعينه لغيري نظرها فاتح عامي\nلي طابت العين يكحلها ويعميها","url":"https://fnanen.com/klmat/alaghany/9/9al7-alsyd/t3b-althra-ya-s3d.html?arabic=%D8%AA%D8%B9%D8%A8%20%D8%A7%D9%84%D8%AB%D8%B1%D9%89%20%D9%8A%D8%A7%20%D8%B3%D8%B9%D8%AF"}