{"title":"يشبهك قلبي","lyrics":"يشبهك قلبي كانّك لقلبي مخلوق\nوعيوني لا شافتك وجهي تضيا\nفي الأرض ما يشبهني غيرك ولا يلوق\nومن الفضاء ما مثلك إلا الثريا\nمن يأسر القلب ويجي له على الذوق\nمن غيرك اللي لا تلقاه حيا\nمتوسد ضلوعي وممشاك العروق\nوما بين أحاسيسي وروحي إتفيا\n\n\n\n\nإنت إختصرت الناس شكل ومنطوق\nما في البشر حد بجمالك تهيا\nصوتك يسفر قلبي ويطير به فوق\nوش عاد شوفة مبسمك والمحيّا\nأنا أهواك كلمه لو هي تنقاس بالشوق\nحتى خيالك لو بيحصيها عيا\nمستوطن أعماقي لأخر مدى الموق\nومن سابع أرض أهواك لين الثريا","author":"انور المشيري","composer":"سلطان السيف","date":"2020","url":"https://fnanen.com/klmat/alaghany/a/a9yl-hmym/yshbhk-8lby.html?arabic=يشبهك قلبي"}