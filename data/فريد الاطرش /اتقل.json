{"title":"اتقل","lyrics":"اتقل اتقل عاللي بيتقل ولا تسألش عليه\n\nوابعث واسأل عاللي بيسأل ليه تتعذب ليه\nأول يوم شـــفته حبيته كان اليوم اللي تمنيته\n\nبين رمشين العين نيمته وبين رمشين العين غطيته\n\nوبعد كل ده يـــــــــا قلبي يجرحك\n\nوليه ترضى بكده وتتوه عن مطرحك\nخلّي الدموع تســـيل ع الخد\n\nده ما فيش حد أحسن من حد\n\nبيحيرنا ليه عايز منا إيه\n\nليه ياقلبي ليه\nيا ماغالبنا الشوق وسهرنا ليلنا نهارما بنستناه\n\nفاتنا يا قلبي وبص لغيرنا لما لقانا بنجري وراه\n\nعلى دقة خطوته كنت اسمع دقتك\n\nوكانت بسمته تحييك وتموّتك\nقالوا ليالي الحب جميلة قلت ياريت الحب ما جاني\n\nخذ من عمري ليالي طويلة ومافيش عمر بيرجع ثاني\n\nوبعثنا نفكره باع فينا واشترى\n\nلو كنا بنهجره ما كانش ده جرى\n\nخلّي الدموع تســـيل ع الخد\n\nده ما فيش حد أحسن من حد\n\nبيحيرنا ليه عايز منا إيه\n\nليه ياقلبي ليه","author":"فتحي قوره","composer":"فريد الأطرش","date":"1962","url":"https://fnanen.com/klmat/alaghany/f/fryd-ala6rsh/at8l.html?arabic=اتقل"}