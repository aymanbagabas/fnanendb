{"title":"الوحده","lyrics":"آدي يومنا عشنا وشفناها\n\nودي أغلى فرحة قابلناها\n\nودعينا يا رب احميها يا رب\n\nفرحة شعبين ما بقوش اثنين\nيوم عيد الوحدة العربية أجمل أعيادنا وأمانينا\n\nيوم عيد النور والحرية والدنيا عليه بتهنّينا\n\nكان حلم جميل حقّقناه\n\nوسنين وأيام منستناه\nودعينا يا رب احميها يا رب\n\nوحدة شعبين ما بقوش اثنين\n---\nوحدتنا تصون حريتنا من ظالم  يتحكم فينا\n\nوترفرف ع الدنيا رايتنا  ونعيش أحرار في أراضينا\n\nوعدو بلادنا عرفناه\n\nدي الوقت نبص ما نلقاه\nودعينا يا رب احميها يا رب\n\nوحدة شعبين ما بقوش اثنين\n---\nربنا من كرمه على بلادنا لطريق العزة بيهدينا\n\nونصرنا وبارك في جهادنا بالوحدة وإيده ف أيادينا\n\nعلى فضله وعدله حمدناه\n\nوف عيد الوحدة سألناه\nودعينا يا رب احميها يا رب\n\nوحدة شعبين ما بقوش اثنين\n---\nاليوم دا يوم الفرح والليلة ليلة العيد\n\nوالوحدة تمّت لينا بارك يا ربّي وزيد\n\nيا ليل\n\nوخلي مجد العرب دايماً في نصر جديد\n\nوحبب فينا القلوب والعزّة والإيمان\n\nوالنصر في الدنيا دا مبني على التوحيد\n\nيا ليل\n\n \n\n\n\n\n\n\n\n\n\n\n\n\n\n\n\n\n\n\n\n\n\n\n\nاستمع إلى \"الوحده\" على أنغامي","author":"فتحي قوره","composer":"فريد الأطرش","date":"1958","url":"https://fnanen.com/klmat/alaghany/f/fryd-ala6rsh/alo7dh.html?arabic=الوحده"}