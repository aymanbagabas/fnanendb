{"title":"اسمع لما اقولك","lyrics":"اسمع ..اسمع ....لما اقول لك\n\nوالا اقول لك ؟ مش حأقول لك \n\nما انت عارف يا حبيبي\n\nقصدي ايه من غير ما اقول لك \nيا حياة قلبي يا أول حب أصادفه\n\nكل شيئ في عينيَّ باين وانت شايفه\n\nو اللي جوا... جوا قلبي انت عارفه\n\nانت حاسس باللي بيّ   انت أقرب مني ليّ\n\nبس برضه عايز اقول لك\n\nوإلا اقول لك؟ مش حاقول لك\n\nما انت عارف يا حبيبي\n\nقصدي ايه من غير ما اقول لك \nاسمع اسمع اسمع لما أقول لك\n\nلما ألمّ الشوق و اقول لك\n\nعايز أعيش لك عايز أكون لك\n\nزي نورك زي ضلك \n\nو الكلام الحلو كله أهمسه لوردك و فلك\n\nياحبيب قلبي و حبيب عيني وحبيبي قلت إيه\n\nياحبيب قلبي وحبيب عيني وحبيبي سكتت ليه\n\nده الهنا مستني همسة انت فاهم والا لسه\n\nعايز أقول لك؟ طب حاقول لك\n\nوالا اقول لك ؟ مش حاقول لك\n\nما انت عارف يا حبيبي\n\nقصدي ايه من غير ما اقول لك\n\n \n\n\n\n\nمرسي جميل عزيز\n\n\n\n\n\n\nفريد الأطرش\n\n\n\n\n\n\n1962","author":"مرسي جميل عزيز","composer":"فريد الأطرش","date":"1962","url":"https://fnanen.com/klmat/alaghany/f/fryd-ala6rsh/asm3-lma-a8olk.html?arabic=اسمع لما اقولك"}