{"title":"رد قلبي","author":"بندر بن فهد","composer":"بندر بن فهد","date":"2011","lyrics":"رد قلبي ما ابي غير السلامه\nرد لي اللي بقالي من سنيني\nما ابي نختم هوانا بالندامه\nبعد كل اللي جرى بينك وبيني\nكل واحد مننا يلقى مرامه\nانت لك دينك وانا راضي بديني\nغرك اللي جاز لك تسمع كلامه\nواختلط عندك شمالك باليميني\nاوهمك انك وحيد في الوسامه\nويا كثر شرواك ما بتشوف عيني\nقلبي المخلص وفا لك بالتزامه\nفي الموده سامي عن كل شيني\nفي المحبه ما سمع لاهل الملامه\nيتجاهلهم يحسب انك ضنيني\nلا تظن مفارقك اقلق منامه\nواجد اللي في الهوى غيرك يبيني","url":"https://fnanen.com/klmat/alaghany/a/abtsam/rd-8lby.html?arabic=%D8%B1%D8%AF%20%D9%82%D9%84%D8%A8%D9%8A"}