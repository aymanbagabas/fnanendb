{"title":"الحلوه دي","lyricist":"بديع خيرى","composer":"سيد درويش","lyrics":"الحلوة دى قامت تعجن فى البدرية\nوالديك بيــدن كوكو كوكو فى الفجـرية\nيالله بنا على باب الله يا صـنايعية\nيجعل صباحك صباح الخير ياسطى عطيـة\n\nطلـع النهار فتــاح يا عليــم\nوالجيـب مافهشى ولا مليــم\nمين فى اليومين دول شاف تلطيـم\nزى الصـنايعية المظاليـم\nالصبر أمره طـال\nمن بعد وقف الحال\nياللى معاك المال\nبرضه الفقيـر له رب كريم\n\nأولاد أوربا ما بيناموش\nعن الصـنايع ما يونوش\nالافرنجى دايما حلق حوش\nوالمصرى جنبه بيطلع بوش\nســبع صـنايع فى إيدينـا\nوالهــم جايـر عليـنا\nياما شــكينا وبكينا\nيا أغنيـا ليه ما تساعدوش\n\nما تشد حيلك يا بو صلاح\nإضربها صرمة تعيش مرتاح\nخلى تكالك ع الفتاح\nيالله با يالله بينا الوقـت اهو راح\nالشمس طلعــت والمــــــلك لله\nما تشيل قدومك والعـــدة ويالله\nاجــرى لرزقك خليها على الله","url":"https://fnanen.com/klmat/alaghany/s/syd-droysh/al7loh-dy.html?arabic=%D8%A7%D9%84%D8%AD%D9%84%D9%88%D9%87%20%D8%AF%D9%8A"}