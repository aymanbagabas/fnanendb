{"title":"الكبر لله","lyrics":"الكبر لله و دوم أبن آدم صغير\nمهما تعلم و قال بيرجع لأصله\nمن طينه ربي خلقنا كيف نتغير\nدام الخطايا تزود طيننا بله\nأنسان مخلوق دايم طبعه يحير\nتتبع خطاويه تلقى شغلته شغله\nو أحيان تلقى ضميره صاحي و خير\nو أحيان من قسوته ما يعترف بأهله\nيا أبن أدم أحذر زمانك دامك مخير\nلو ترجع أحسن مدامك بأول الزلة\nسهلة تخون الغرايز قلبك النير\nلكن معقول توافق ما هي بسهلة","url":"https://fnanen.com/klmat/alaghany/7/7syn-aljsmy/alkbr-llh.html?arabic=&#x627;&#x644;&#x643;&#x628;&#x631; &#x644;&#x644;&#x647;"}