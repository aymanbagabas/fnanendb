{"title":"احترت اعبر","lyrics":"احترت اعبر عن شعوري من غلاك\n\nواحتارت ابياتٍ في حقك قليله\n\nكيف الحكي يقدر يوصل مستواك\n\nياللي غلاك الكون عيا يشيله\n\nسبحان من ابدع وصوفك وسواك\n\nمن عزني في قلب مابه مثيله\n\nلك حق تتغلى واتباهى بمحياك\n\nيللي معك تقصر دروبٍ طويله\n\nخذت بيدي واسكنتني وسط دنياك\n\nعلمتني اصبر وروحي عليله\n\nمن عاذلينٍ ودهم لي بفرقاك\n\nبس ما بايديهم يالغلا اي حيله\n\nمنوة حياتي اقضي العمر وياك\n\nتبقى حبيبي وروح قلبي وخليله\n\nواكون لك قلبٍ يدور على رضاك\n\nفي صبح وقته وفي نهاره وليله","author":"الأميرة","composer":"الحساس","date":"2008","url":"https://fnanen.com/klmat/alaghany/7/7syn-aljsmy/a7trt-a3br.html?arabic=احترت اعبر"}