{"title":"الطير","lyrics":"عمرك سمعت بطير يحب سجانه\nإن شافك إنته نسى وش تعني جنحانه\nأنا تراني طيرك اللي يحبك موت\nلو حب قلبي غيرك بدعي عليه يموت\n\n\n\n\nفي قربك إنته نسى إنه يا عمري طير\nما تشد عينه السما ولا يريد يطير\nهذا الغلا والحب من الله سبحانه\nعمرك سمعت بطير ويحب سجانه\n\n\n\n\nإنت زرعت الوفا وأمسيت هتانه\nوإنت الوحيد الذي أحيا علشانه\nما أقدر أعيش بدونك يا دنيتي والكون\nوالله وغلاة عيونك ما أنساك مهما يكون\n\n\n\n\nقربك لقيت الدفا لأنك ياحبي غير\nكل ما حلمت بوفا ألقاك له تفسير\nهذا الغلا والحب من الله سبحانه\nعمرك سمعت بطير ويحب سجانه\n\n\n\n\nقبلك فؤادي أنا غارق في أحزانه\nواليوم حبك ترى نساه حرمانه\nيا تاج راس محبك يا تاج فوق الراس\nتحلى الحياة بقربك يا سيد الإحساس\n\n\n\n\nماعمره قلبي شكى في دنيتك تقصير\nمهما يا ذخري حكى يعجز عن التعبير\nهذا الغلا والحب من الله سبحانه\nعمرك سمعت بطير ويحب سجانه\n\n\n\n\nعلي الخوار\n\n\n\n\n\n\nفهد الناصر\n\n\n\n\n\n\n2010","author":"علي الخوار","composer":"فهد الناصر","date":"2010","url":"https://fnanen.com/klmat/alaghany/7/7syn-aljsmy/al6yr.html?arabic=الطير"}