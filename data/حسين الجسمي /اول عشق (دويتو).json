{"title":"اول عشق (دويتو)","lyrics":"(حسين الجسمي):\n\nانت أول انسان أعشقه في حياتي ... والحين تبغي الصدق ما عدت الأول\n\nعشقت غيرك وانمحت ذكرياتي ... مع دمعي اللي يوم هاجرت حول\n\n(اسماء المنور):\n\nماهو يهمك كون أول والا ثاني ... أهم شي أكون شي فحياتك\n\nإن كان قلبك يا حبيبي نساني ... أرجوك لا تنساني بذكرياتك\n\n\n\n(حسين الجسمي):\n\nطول في هجرانك علي لا تحاتي ... ما عاد يعنيني لو الهجر طول\n\nأغني فراقك بصوت الآهاتي ... والقلب من زود الوناسة يمول\n\n(اسماء المنور):\n\nأخاف اطول في الهجر فامتحاني ... ما اقدر اطول فالهجر من غلاتك\n\nدامك تبي فلحن بعض الأغاني ... بعطيك آهاتي غنها مع آهاتك\n\n\n\n(حسين الجسمي):\n\nالعام تصبح فالخفوق وتباتي ... واليوم معلن فيك حظر التجول\n\nأنا اعرفك حالي وسكر نباتي ... حالي ومن زينك أهلك تهول\n\n(اسماء المنور):\n\nالعام حبك بين عوج المحاني ... ما زال ثابت وانت تعرف غلاتك\n\nوأنا اعرفك انسان ما انت باناني ... لأن الأنانيه ما هي من صفاتك\n\n\n\n(حسين الجسمي):\n\nلكن لو كنت أجمل الفاتناتي ... لحبك أنا مستحيل أتسول\n\nهذاك أول يوم كنت فحياتي ... والحين جا غيرك ولا عدت الأول\n\n(اسماء المنور):\n\nوانت بعد لو كنت فارس زماني ... تجبرني العزة أسوي سواتك\n\nمافي لا أول ولا في ثاني ... غصبن عليك أنا الوحيدة فحياتك","author":"حمدان بن محمد بن راشد","composer":"فايز السعيد","date":"2010","url":"https://fnanen.com/klmat/alaghany/7/7syn-aljsmy/aol-3sh8--doyto-.html?arabic=اول عشق (دويتو)"}