{"title":"المملكة","author":"علي الخوار","composer":"فايز السعيد","date":"2010","lyrics":"لان الله يحب المملكه ورجالها الطيبين\nواهلها وكل من يسكن بقلبه في اراضيها\nوهبها الله وتوجها باوفى اثنين واغلى اثنين\nابو متعب وابو خالد ضياها اللي يحليها\n\nتحيه ما تليق الا بمقامه خادم البيتين\nتخص الغالي عبدالله وتهدي له امانيها\nمليك عز دين الله وعزه ربنا بالدين\nتبنى بالسلام امة محمد وارتقى فيها\n\nمليك السلم عبدالله حواره حجة الضدين\nنصير الحق سيف العدل وعهوده موفيها\nسخى نفسه تجسد به بيمنى ما بعدها يمين\nبه اسلوب الكرام اللي بياض الوجه كاسيها\n\nعلى يمينه وقف وافي يوفي بالوفى الوافين\nوقف سلطان لي خيره قلوب الخلق يسقيها\nامير لو يحط ايده على صم الصخور تلين\nولو وزع بعض طيبه على الدنيا يكفيها\n\nقلوب الخير والطيبه بهم ما يختلف شخصين\nقلوب من خلقها الله زرع حب البشر فيها\nغلاهم من تواضعهم في عين اللي يشوف يبين\nوافضال كثيره تعجز الاقلام تحصيها\n\nابو متعب وابوخالد في صدر المملكه قلبين\nعسى الرحمن يحميهم لها والله يحميها\nهم اغلى اثنين ضمتهم بلاد الخير وأوفى اثنين\nغلى قلب السعوديه وحب قلوب اهاليها","url":"https://fnanen.com/klmat/alaghany/7/7syn-aljsmy/almmlkt.html?arabic=&#x627;&#x644;&#x645;&#x645;&#x644;&#x643;&#x629;"}