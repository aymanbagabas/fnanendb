{"title":"اربعين (ادلهم الكون)","author":"عبدالرحمن بن مساعد","date":"2010","lyrics":"ادلهمّ الكـون حولـي وأطْبقَـت سحـب الكآبـة\nأغرقَت جوفي بدمعي وأهلَكـت أخضـر حقولـي\nوينكم يا ربع عمري؟ من بقى مـا صـك بابـه؟\nما بقى لي صاحبٍ أرمي عليـه أهْـوَن حمولـي\n\nالكتابة عن همومـي ذنـب أفْشَـل فـي ارتكابـه\nهكذا حزني أنانـي غيـر فرْحـي للّـي حولـي\nمن همـوم النـاس أبنـي دافعـي لجـل الكتابـه\nما حسَبْت حساب ضاقوْا بْما كتبت أو صفّقوا لـي\nما تعبت أرقى و أرقـى بالدُّعـاء حالـي تشابـه\nمقدر انزِل لو أبنزل غصب ترقـا بـي رجولـي\nلي إلهٍ جـلّ شانـه عنـدْ مـا أكـون فْـرِحابـه\nفي ركوعي في سجودي أصْعَد فْي قِمّـة نزولـي\nلي مكانٍ في الكواكـب ذا طموحـي لسْـتُ آبَـه\nنجم عالي ذا مكانـي عـل موتـي هـو أفولـي\n\nما فعلت الخير أرجـي مـن بشـر فانـي إثابـه\nعالمٍ ربّي بقصـدي ومـا سبَـبْ أطيـب فعولـي\nجُل خيرٍ قد فعلتَـه كنـت فـي عَكْسَـه أ ُجَابـه\nلم يفاجئنـي جحـود ولـم يُثِـرْ حتـى فضولـي\nيا زماني قبل غدرك كنـت أقـول الدنيـا غابـه\nيا زماني بعد غدرك مـا نقـص مـا زاد قولـي\nأربعيـنٍ مـن تجـارب أربعيـنٍ مـن غـرابـه\nأربعيـنٍ مـن تأمُّـل شكّلـت ذاتـي و ميـولـي\nكـلّ احـد يقضـي حـياته بيـن تـقصيـر وإنـابه\nيـستحـيل إنّك تلاقـي لأي احد وصـفٍ شـمولي\n\nالكِبِـر أردى الخطايـا مــا تجـبّـه استتـابـه\nأستعيذ بربّي منّـه فـي خروجـي فـي دخولـي\nالنفاق اكبر رمـوزه كـان فـي عهـد الصحابـه\nكيف عاد الوقت هذا ؟ كل شبـرٍ بـه \" سلولـي \"\nالرضوخ أصبح فضيله وقول \" لا \" أصبح دُعابـه\nوالمشاكـل مبتدعهـا قـال : تِلْزِمْكُـم حلـولـي\nكيـف تغييـر المعانـي يُرجِـع الحـقّ لْنصَابـه\nوالثوابـت مستباحـه عنـد ذول و عنـد ذولـي\nكـل حـقٍ دون قـوّه زاهـق و ثابـت ذهـابـه\nيُكْتَب التاريخ ناصع للقـوي لـو هـو \" مَغولـي\"\n\nالعـدو بالحيـل قـرّب واضـحٍ تكشيـر نـابـه\nوبعضنا لازال يسـأل ظنّكـم أسـرِج خيولـي ؟\nبين تفريط و تطـرّف تـاه جيلـي فـي خِطابـه\nخير أموري هو وَسَطْهَا طال عـن هـذا غفولـي\nاحترس يا ذيب و احذر من زمن سـادَت كلابـه\nالوفا بَـه صـار عِجْبـه والغـدر فعـلٍ بطولـي\nلا تثـق بالّـي تثـق بـه بـد شكّـك وارتيـابـه\nكم عُهُرْ سافِـرْ يُغطّـى بْملْمَـحٍ طاهـر طفولـي\nعنـدي للدنيـا سـؤال ومـا أبـي منهـا إجابـه\nهو يغيّر شـي رفضـي أو حيـادي أو قبولـي ؟\n\nكـن يـا دنيـا همومـك جُمِّعَـت مثـل الذّيابـه\nسالمَت كل اللّي قبلـي تنتظـر لحظـة وصولـي\nكلّ غـدرك مـا يسـاوي فـي موازينـي ذبابـه\nربّمـا لـوّك وفيتـي كـان أرّقْـنِـي ذهـولـي\nيا عذولي هاك بوحي هـاك جرحـي و انسكابـه\nما سوى ذا وقت سَانح قـم بـدورك يـا عذولـي\nأتعبتنـي هالقصيـده فكـر و جـروح ورتـابـه\nبـس يـا هـذي القصيـده أقصريهـا لا تطولـي\nيا كريـم يحـب عَفْـوهْ رحمِتَـه تسبـق عذابـه\nألطـف بذلّـي أمامـك حينمـا يَحْتُـمْ مثـولـي","url":"https://fnanen.com/klmat/alaghany/7/7syn-aljsmy/arb3yn--adlhm-alkon-.html?arabic=&#x627;&#x631;&#x628;&#x639;&#x64A;&#x646; (&#x627;&#x62F;&#x644;&#x647;&#x645; &#x627;&#x644;&#x643;&#x648;&#x646;)"}