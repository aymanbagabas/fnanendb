{"title":"معجب","lyricist":"اسامه مصطفى","composer":"محمد يحيى","date":"2019","lyrics":"بين لي اشاره او اي اماره .. لو مكسوف تتكلم خلي عنيك يتكلموا\nخد وادي معايا عيني ع الضحكايه .. وكل اللي شافوك رفعوا الرايه البيضا وسلموا\nمن يوم يا عيوني ما خطفت عيوني .. واللي بشوفك بتحبه احب اني اتعلمه\nمعجب في قلبي كلام لو الجميل يسمح .. وبعلن استسلام وعينيا بتلمح\nشاور بطرف عينيك ومن ايديك لايديك\nم العين دي قبل العين اتمنى والغالي يرخص ليك\n...\nخليها بجميله دي الدنيا جميله .. واسمعني ثواني ده عمل انساني انت هتعمله\nما بنامشي ليالي طب فسرهالي .. ليه لما بشوفك في خيالي مزاجي بتعدله\nمن يوم يا عيوني ما خطفت عيوني .. وانت النص الحلو اللي بقيت احلم اكمله\nمعجب في قلبي كلام لو الجميل يسمح .. وبعلن استسلام وعينيا بتلمح\nشاور بطرف عينيك ومن ايديك لايديك\nم العين دي قبل العين اتمنى والغالي يرخص ليك","url":"https://fnanen.com/klmat/alaghany/m/m96fa-8mr/m3jb.html?arabic=%D9%85%D8%B9%D8%AC%D8%A8"}