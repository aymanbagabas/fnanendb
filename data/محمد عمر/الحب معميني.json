{"title":"الحب معميني","author":"تركي بن عبدالرحمن","composer":"محمد عمر","lyrics":"الحب معميني و لا اشوف عيبه\nلو كان حبه ساقني للبهاذيل\nمقدر أميز خبث قلبه و طيبه\nمثل الكرم يمحى عيوب الرجاجيل\n\nالحب لى صابك يجيبك غصيبه\nشيٍ حصل ما فيه قوه ولا حيل\nمهما اكابر له بعيني و أريبه\nيفسر اشواقي دموعٍ كما السيل\n\nاكذب اذني في كلامٍ حكي به\nو اناقش العاقل على الهرج لى قيل\nواقعد افكر في امورٍ عجيبه\nلى من غديت بوحدتي تالي الليل\n\nمدري رفيقي و ين دربه يجيبه\nفي الخلف ولا راح في مقدم الخيل\nدنيا بها العاشق يدور نصيبه\nيا الله عساها تنتهي بالتساهيل","url":"https://fnanen.com/klmat/alaghany/m/m7md-3mr/al7b-m3myny.html?arabic=%D8%A7%D9%84%D8%AD%D8%A8%20%D9%85%D8%B9%D9%85%D9%8A%D9%86%D9%8A"}