{"title":"ضاقت بي الدنيا","author":"سعود بن محمد","composer":"محمد عمر","date":"1997","lyrics":"ضاقت بي الدنيا و أنا قبل مسرور\nو انت السبب يا مرخصٍ كل غالي\nهذا و أنا توي من اليوم مهجور\nو شلون لو لي عن فراقك ليالي\n\nإن جاك مني ما يغيظك فمعذور\nو إلا ما هو حق ٍ تسن الجفا لي\nمجروح روح و خاطري منك مكسور\nرد النظر و ابصر حبيبي بحالي\n\nوين العزا عني وأنا فيك مجبور\nالحب سلطانٍ على القلب والي\nيا غصن موزٍ حدره الشط مفجور\nطاغي يميل به الهواء والدلالي\n\nعلى جبينك جوهر الزين مسطور\nمكتوب فالدنيا وحيد الجمالي\nهذا الجمال اللي توصّف به الحور\nيكشف جنـوب ومنورٍ بالشمالي\n\nما خبر به مخلوق مخلوق من نور\nإلا أنت ثالث شمسها والهلالي\nأشهر بكثر الزين من كل مشهور\nواعلى بغير الزين من كل عالي","url":"https://fnanen.com/klmat/alaghany/m/m7md-3mr/dha8t-by-aldnya.html?arabic=%D8%B6%D8%A7%D9%82%D8%AA%20%D8%A8%D9%8A%20%D8%A7%D9%84%D8%AF%D9%86%D9%8A%D8%A7"}