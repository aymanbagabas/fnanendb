{"title":"يا هل الريان دلوني","lyricist":"ابن السلطان","lyrics":"يا ويل ويلي .. يا ويلي .. يا ويل ويلي\nمن فضلكم يا هل الريان دلونـــــي\n\nمن فضلكم يا هل الريان دلونـــــي\nعلى وليف ساكن به ويش عنوانه\nابغي أشوفة وأملى منه عيوني\nمن قل شوفه تراها الروح وجعانــه\n\nإن كان تدرون وين البيت دلونـــي\nبالله قولوا تراها النفس تعبانــــه\nالله يجازي هله شدو وخلونــي\nمن فقد زوله دوم العين سهرانــــه\n\nأعلنت حبه أنا ابغى الخلق يدروني\nوبمر بيته وبجلس عند بيبانه\nوإن كان يرضيكم أنا قيس سمونــي\nمجنون ليلى وحصل بيت خلانــــه","url":"https://fnanen.com/klmat/alaghany/m/m7md-3mr/ya-hl-alryan-dlony.html?arabic=%D9%8A%D8%A7%20%D9%87%D9%84%20%D8%A7%D9%84%D8%B1%D9%8A%D8%A7%D9%86%20%D8%AF%D9%84%D9%88%D9%86%D9%8A"}