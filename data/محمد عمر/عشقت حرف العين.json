{"title":"عشقت حرف العين","lyricist":"يوسف ناصر","composer":"محمد عمر","date":"1989","lyrics":"عشقت حرف العين من بد الحروف\nكل ما نطقت الحرف اشرق في حلاه\nحيث انه اسم الزين مملوح الوصوف\nيبدأ بحرف العين في صمت الشفاه\n\nبستانه قلبي والعيون حقه تروف\nماهمي إلا راحته وغاية رضاه\nحبه سبى عقلي وانا عيني تشوف\nاشحيلتي يا ناس شسوي معاه\n\nاشباه ريمٍ ما عرف شمس الصيوف\nرابي بروض العز لا روض الفلاه\nاحلى الطبايع فيه بس عيبه الكسوف\nاذا ضحك يحمر خده من حياه\n\nان غاب وحشة غيبته تملاني خوف\nوان عاد لي عادت الى روحي الحياه\nعليه اسمي كل ما صوبي يطوف\nوامسح جبينه براحتي من زود غلاه","url":"https://fnanen.com/klmat/alaghany/m/m7md-3mr/3sh8t-7rf-al3yn.html?arabic=%D8%B9%D8%B4%D9%82%D8%AA%20%D8%AD%D8%B1%D9%81%20%D8%A7%D9%84%D8%B9%D9%8A%D9%86"}