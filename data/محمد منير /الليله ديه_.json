{"title":"الليله ديه","lyrics":"الليلة دية هفا عليا\n\nزى القمر ما يحن ل لون المغربية\n\nلو يوصفوكى راح يظلموكى\n\nما يوصفك غيرى انا فى الدنيا دية\nبينى وبينك مافيش\n\nلكن ابعد من البعاد\n\nانا ياللى لو اعيش\n\nماليش غيرك بلاد\n\nقلبى اللى نستيه\n\nازاى يرجع حزين\n\nهفة الليلة عليه\n\nهفيف العاشقين\nنص العمر اللى راح\n\nقضيته هناك غريب\n\nلمتلك الجراح\n\nوجيبهالك تطيب\n\nارجوكى ما تسأليش\n\nواحنا فى نص الطريق\n\nاصلك ما بتعرفيش\n\nايه بيحس الغريب\n\n \n\n\n\n\n\n\n\n\n\n\n\n\n\n\n\n\n\n\n\n\n\n\nاستمع إلى \"الليله ديه\" على أنغامي","author":"عبدالرحمن الأبنودي","composer":"عمرو محمود","date":"1995","url":"https://fnanen.com/klmat/alaghany/m/m7md-mnyr/allylh-dyh.html?arabic=الليله ديه"}