{"title":"ازاي","author":"نصرالدين ناجي","composer":"احمد فرحات","date":"2011","lyrics":"إزاي ترضيلى حبيبتى\nأتمعشق إسمك و انتى\nعماله تزيدى فى حيرتى وما انتيش حاسه بطيبتى إزاى ؟\nمش لاقى فى عشقك دافع\nولا صدق فى حبك شافع\nإزاي أنا رافع راسك و انتى بتحنى فى راسى إزاى ؟\nأنا أقدم شارع فيكى\nو آمالك م اللى باليكى\nأنا طفل اتعلق بيكى فى نص السكه و توهتيه\nأنا لو عاشقك متخير\nكان قلبى زمانه اتغير\nو حياتك لفضل أغير فيكى لحد ما ترضى عليه\nازاي سيبانى فى ضعفى\nطب ليه مش واقفة ف صفى\nوأنا عشت حياتى بحالها علشان ملمحش فى عينك خوف\nوفى بحرك ولا فى برك\nازاي أحميلك ضهرك\nوأنا ضهرى فى آخر الليل دايما بيبات محنى ومكشوف\nأنا أقدم شارع فيكى\nو آمالك م اللى باليكى\nأنا طفل اتعلق بيكى فى نص السكه و توهتيه\nأنا لو عاشقك متخير\nكان قلبى زمانه اتغير\nو حياتك لفضل أغير فيكى لحد ما ترضى عليه","url":"https://fnanen.com/klmat/alaghany/m/m7md-mnyr/azay.html?arabic=%D8%A7%D8%B2%D8%A7%D9%8A"}