{"title":"وش فيك","author":"حمد البريدي","composer":"عبدالله المناعي","date":"2017","lyrics":"وش فيك طال الصبر واتعبت رجواي\nواستوحَشت الاشواق منك وكنها\nجمرة غضا وتشب داخل حناياي\nعيا عليها صبرها ما دفنها\nيا بعض مني الا يا كل اشياي\nحبك وطا بين الضلوع وزبنها\nيا حلمي الماضي ويا عمري الجاي\nيا الهيبه اللي نادره في زمنها\nلا عاد تبكي وانت ما غيرك دواي\nعطني عيونك وابكي الدمع عنها\nلو ما عرفت الا انت من كل دنياي\nمانيب متحسف على شي منها","url":"https://fnanen.com/klmat/alaghany/r/rab7-98r/osh-fyk.html?arabic=%D9%88%D8%B4%20%D9%81%D9%8A%D9%83"}