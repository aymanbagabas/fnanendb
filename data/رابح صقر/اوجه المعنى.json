{"title":"اوجه المعنى","lyricist":"ساري","composer":"رابح صقر","date":"2015","lyrics":"أوجَه المعنى على ما توجه\nالله يسامحني على كل ما فات\nعديت ف الميقات خمسين حجه\nمرت علي صعبه وعدت سهالات\nخذيت لي في فسحة العمر سجه\nويا ما جرالي بأول العمر سجات\nخليت هراج القفى مستلجه\nما عاد فيهم شدة للمهمات\n\nمن شاف قلبه للعزيزّ متوجه\nيموت من دونه ترى العز وقفات\nالوقت ما كدر غديري ورجه\nوالعزم عزم اللي يشيل الثقيلات\nالضعف مالي فيه والذل أمجه\nوالناس مثل البحر والصدق منجات\n\nإحرص على اللي باب صدره يهجه\nحرصي على المعنى وترتيب الأبيات\nيقل قدر الشخص لا كثر هرجه\nلله در اللي خذا الطيب بسكات\nوعلم خفيف طار مع كل عجه\nراسي المعالَي وإختصار المسافات\nمن لا عسف خيلِ ولا شد سرجه\nأقروا عليه الفاتحه والتحيات","url":"https://fnanen.com/klmat/alaghany/r/rab7-98r/aojh-alm3na.html?arabic=%D8%A7%D9%88%D8%AC%D9%87%20%D8%A7%D9%84%D9%85%D8%B9%D9%86%D9%89"}