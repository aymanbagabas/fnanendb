{"title":"عشر اشياء","lyricist":"عبدالمحسن بن سعيد (العاشق)","composer":"رابح صقر","date":"2010","lyrics":"حشا لولا عشر خصك بها ربي عن الباقين\nابد ماكان من شافك تطيح الناس من عينه\nدلع لين وشقار وخف دم ومخملية عين\nخجل ملح وجمال وصدق هنا للي تحبينه\n\nظلمتي من يجي بعدك يجون وكنهم مقفين\nقهرتي من يجي قبلك لو انه شمس تخفينه\nيغاير كوكب الأرض السما الدنيا متى تمشين\nيقول انه حظيظ اللي تواضعتي تدوسينه\n\nولو الله زوج الشمس القمر ثم انجبوا نجمين\nحشا ما جابوا اللي يشبهك نوره ولا زينه\nبنفسج نرجس ونوار خزامى سوسن ويسمين\nربيع ٍ ينبت بثغرك ترى لو ما تبلينه\n\nوآنا عني خلقت آسجد لربي والتزم بالدين\nوآفكر كيف اسوي شى في دنياي ترضينه\nأحبك وأعشقك وأحيا بحبك لين أقول آمين\nوليف ٍ بالوفا والحب أنا اول من تعدينه\n\nوعلى الكون الحرام انه من اول خلقته للحين\nأبد مازاره اللي يحاليك بموازينه\nوحشا لولا حلاك اللي رفع قدرك عن الباقين\nابدا ماكان من شافك يشوف الجنه بعينه","url":"https://fnanen.com/klmat/alaghany/r/rab7-98r/3shr-ashya2.html?arabic=%D8%B9%D8%B4%D8%B1%20%D8%A7%D8%B4%D9%8A%D8%A7%D8%A1"}