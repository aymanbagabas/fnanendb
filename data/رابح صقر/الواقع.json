{"title":"الواقع","author":"فيصل السديري","composer":"سهم","date":"2015","lyrics":"إذا بنحكي عن الواقع كثير أشياء ما تنقال\nوإذا بنسكت كثير أشيا صعبه ينحكي عنها\nوأنا لا جيت أبشكي لك عن الضيقه ردات الحال\nأحس إن السوالف تختلف عن مقصدي منها\n\nوش أحكي لك عن الماضي سوى انه صار هالرجال\nوأشر لك على نفسي وأقول الله يعاونها\nأبي ابقى الحبيب اللي تخبره صادق وما زال\nواخاف تجرحك بعض الحقايق لو أبينها\n\nتطمن ما بعد خنتك ولا حتى طرى ع البال\nأنا اللي كيف أبا أتطمن وأنا نفسي مخونها\nتسويها وتسترسل وتفتح دفتر الأطلال\nمدام إرتحت لك يا رب سكنها مساكنها\n\nثقيل الحلم وأحلامي بعيده والدروب طوال\nوأنا ما ودي أحكي لك الين أحلامي أضمنها\nأبي ليمن حكيت أحكي ولا ألقى شي ما ينقال\nوأبي ليمن سكت أسكت ونفسي راضي عنها","url":"https://fnanen.com/klmat/alaghany/r/rab7-98r/aloa83.html?arabic=%D8%A7%D9%84%D9%88%D8%A7%D9%82%D8%B9"}