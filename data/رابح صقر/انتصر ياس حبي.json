{"title":"انتصر ياس حبي","lyricist":"فيصل منصور المفقاعي","date":"2013","lyrics":"انتصر ياس حبي وانتهى من رجايا\nوابتدى الشك يظهر في خوافي ظنوني\nالله يسامحك ماظنيت هذا جزايا\nليه تبكي عيوني يامضنت عيوني\n\nاحسب انك بدرب الود تمشي معايا\nليه تقسى عليّه وانت قلبك حنوني\nاحسبك ماتصدق في هواي الدعايا\nيوم انا فيك ماصدق ولو يعذولني\n\nليتني ما دريت ولا عرفت النهايه\nمير هذا مقدر لازم انه يكوني\nلاتقولون ياعذال ويش السوايا\nانشدو من بدى بالهجر لاتنشدوني\n\nانشدو من على صداته حطم هوايا\nعقب ذيك الصداقه كن مايعرفوني\nصار حبي وحبك ياحبيبي روايه\nمثلوها العواذل عن لقاك ابعدوني\n\nعط حنانك لغيري لاتسأل عن عنايا\nخل ذكراك ليا وانتوا لاتذكروني\nياقمر وين نورك غاب واظلم سمايا\nليه سود الليالي تحول دونك ودوني\n\nياقمر وين نورك غاب واظلم سمايا\nليه سود الليالي تحول دونك ودوني\nوالله انه مصيبه من بيجبر عزايا\nبس في عز نفسي كل شي يهوني","url":"https://fnanen.com/klmat/alaghany/r/rab7-98r/ant9r-yas-7by.html?arabic=%D8%A7%D9%86%D8%AA%D8%B5%D8%B1%20%D9%8A%D8%A7%D8%B3%20%D8%AD%D8%A8%D9%8A"}