{"title":"يستاهل","lyricist":"ساري","composer":"رابح صقر","date":"2015","lyrics":"يستاهل الطيب يا أهل الطيب من حازه .. لا خير في واحد ماهو ب حايزها\nإسحب على اللي سحب خله ومركازه .. وإنصب عليه النصايب نصب واركزها\nالرفقه الطارفه .. مالي بها عازه .. ولا هي بصعبه على مثلي مجاوزها\nوشلون تصعب على اللي حقق إنجازه ..والناس بإيديه .. عاجنها وخابزه\n\nمن لا يجهز لمثل اليوم مجهازه .. يرتاح وباقي أموره لا يجهزها\nويا مسهل الحب لكن ما أصعب ألغازه .. وأنا من الناس عارفها وراوزها\nالسور سورالشرف والعز دروازه .. والكفو قد المهمه قبل ينجزها\nواللي رفع في سنام العز مركازه .. ان لا يغيض اهل المراكز في مراكزها\n\nوالعز وقفه ويزنها العز من فازه .. لا خير في واحد ماهو ب حايزها\nكلِ تسند على الدنيا بعكازه .. وأنا العصا اللي عصتني ما اتعكزها\nسر إنشراح الصدر يا ناس وإعزازه .. الحاجه اللي لغيري بعد ما انجزها\nافرح بها فرحة اللي حقق إنجازه .. كني ملكت السما والأرض حايزها\n\nوأكايد الكايده والطيب أعتازه .. وأجالد الوقت والدنيا أبارزها\nيستاهل الطيب يا أهل الطيب من حازه .. ولا خير في واحد ماهو بحايزها\nإسحب على اللي سحب خله ومركازه .. وانصب عليه النصايب نصب واركزها","url":"https://fnanen.com/klmat/alaghany/r/rab7-98r/ystahl.html?arabic=%D9%8A%D8%B3%D8%AA%D8%A7%D9%87%D9%84"}