{"title":"زحمة الدنيا","author":"العاليه","composer":"سهم","date":"2015","lyrics":"ركضت بزحمة الدنيا ادور خاتم لكتاب\nابنهي قصة الوحده احد اطول حكاياتي\nوانا اعرف البشر فيهم خبيث وطيب ولعاب\nانا ما ابي احد منهم يزود من معاناتي\n\nابي اعشق مثل غيري ابي اهنا ولا ارتاب\nابي انهي الم خوفي ابطرد ظل مأساتي\nابي اغفى على صدرِ يطمن قلبي المنصاب\nابي حبِ يدفيني ويرسيم ابتساماتي\n\nابي من يسمح دموعي اذا ضاقت بي الأسباب\nابي رأي يرسيني اذا غصت بمتاهاتي\nابي من ما يخليني اذا خلوني الأحباب\nابي اصدق بشر يوفي لو رحت لمسافاتي\n\nبديت اسأل عن احلامي لقيت قبالي الأبواب\nاخاف ادخل ولا اطلع واغرق في خطيائتي\nصحيح ان القدر واحد ولكن للنصيب اسباب\nابي اسعى لغاياتي وخايف من نهاياتي\n\nسمعت انه محد فيهم صدوق وكلهم كذاب\nولكن رغبتي تفرض  اشجع احتمالاتي\nلعلي أسعد وأهنى والاقي خاتمه لكتاب\nكتابِ داخله يحكي احد اطول حكاياتي","url":"https://fnanen.com/klmat/alaghany/r/rab7-98r/z7mt-aldnya.html?arabic=%D8%B2%D8%AD%D9%85%D8%A9%20%D8%A7%D9%84%D8%AF%D9%86%D9%8A%D8%A7"}