{"title":"لا تمنن","author":"فيصل السديري","composer":"سهم","date":"2015","lyrics":"لا تمنن بالمشاعر وانت مالك عندي منه\nوش عطيت اكثر من اللي لك من الخافق عطيته\nما عطيت  الا كلام  وقلت لك مستغني عنه\nكيف ارده لك وانا اصلا رفضت وما خذيته\n\nانت يمكن صدق صادق بس صدقك ما كأنه\nانت ياللي ما تشابه حرف واحد لي حكيته\nمو مهم اللي تقوله قد وش بتسوي منه\nمو مهم اللي تسوي  قد هل فعلا نويته\n\nكل خير جاك مني لا تظنه جاك لانه\nيحتري ردك قسم بالله ما عمري احتريته\nجعل عمرك ما ترده بس حس  وقدر انه\nجاك من طيبي وحتى الشكر منك ما رجيته\n\nيا حسافه بس قلبي هذا تالي حسن ظنه\nبعد كل اللي زرعته هذا كل اللي جنيته\nما هي منه ولا تدري ليه ماهي منه منه\nعطني كل اللي خذيت وخذ ولا شي عطيته","url":"https://fnanen.com/klmat/alaghany/r/rab7-98r/la-tmnn.html?arabic=%D9%84%D8%A7%20%D8%AA%D9%85%D9%86%D9%86"}