{"title":"جيت في وقتك","lyricist":"الحيران","composer":"صالح الشهري","date":"1998","lyrics":"جيت في وقتك مثل ماكنت دايم كل ماتطري على بالي تجيني\nقبل ماتوصل وصل عطر النسايم رحبت روحي وهلت فيك عيني\nجيت غيث الروض قلب فيك هايم يامسرة لحظتي واحلى سنيني\nانت هاجس خاطري صاحي ونايم احتريك وفرحتي بك تحتريني\nمن نصحني قلت له حاسد ولايم غايضه منك الحلى والحب فيني\nوادري انه لو يصير البعد ضايم دافي الاحساس منك يحتويني\nعن هوى غيرك وكل القيد شايم انت بس اللي بقى اوقاتي تزيني\nوين ابلقى وصف لحسنك ملايم والكلام يذوب في ثورة حنيني\nياشقا الحيران ياسلواه دايم تدري انك بين خفاقي وبيني\nجيت في وقتك مثل ماكنت دايم كل ماتطري على بالي تجيني","url":"https://fnanen.com/klmat/alaghany/r/rab7-98r/jyt-fy-o8tk.html?arabic=%D8%AC%D9%8A%D8%AA%20%D9%81%D9%8A%20%D9%88%D9%82%D8%AA%D9%83"}