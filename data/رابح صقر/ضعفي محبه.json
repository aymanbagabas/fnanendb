{"title":"ضعفي محبه","lyricist":"نايف صقر","composer":"سهم","date":"2021","lyrics":"ضعفي محبة لا تقول اني ضعيف\nعز الله أنه كان لي قلب قوي\nتقول لك قلبِ من الرقة شفيف\nوأقول ليته عن عذابي يرعوى\nلي عام روحي لا تهيد ولا تقيف\nما غير تلعب فالضلوع وتنزوي\nجرحتني جرح على جرح كليف\nوخليتني مثل الغريب إبلا خوي\n\n...\n\nتبيني أجلس لا يجي هرجك عنيف\nتبيني أغادر غديتلك جلوي\nلا قلت أحبك خلني قصدي شريف\nانا بدوي ولد بدوي ولد بدوي\nتخاف مني ليه احس اني وليف\nأنا ما أخاف ألا إن عودك ينذوي\nعطني الفصول ولا يجي فصل الخريف\nمادام عشبك فالمعاليق إثروي\n\n...\n\nومن الثريا للثرى مالك وصيف\nولا تنتوصف بالكلام المعنوي\nوانا أعرف قلبك وأعرف إنه نظيف\nوتلعب مع قلبي وقلبي منكوي\nثقيل انا وأودعتني مثل الخفيف\nوشلون هاذي في حبيبك تستوي\nأضحك على نفسي من الأمر الظريف\nوأبكي على حالي من الأمر السوي","url":"https://fnanen.com/klmat/alaghany/r/rab7-98r/dh3fy-m7bh.html?arabic=%D8%B6%D8%B9%D9%81%D9%8A%20%D9%85%D8%AD%D8%A8%D9%87"}