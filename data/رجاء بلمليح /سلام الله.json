{"title":"سلام الله","author":"عارف الخاجه","composer":"ابراهيم جمعه","lyrics":"سلام الله عليكم يا حبايب\nسلام الله على خلي وطيبه\nحنين الشوق في قلبي سحايب\nواحلام الوصل مني قريبه\nسلام الله عليكم يا حبايب\nمع الايام واجهنا الصعايب\nودللنا معاكم كل صعيبه\nوداوينا العجايب بالعجايب\nوغنينا في هالدنيا العجيبه\nسلام الله عليكم يا حبايب\nانا قلبي بهوى الاحبايب دايب\nولا غير الهوى طبه وطبيبه\nيلوموني ولا في الحب عايب\nومن لام المحب الله حسيبه\nسلام الله عليكم يا حبايب\nحبيب الروح يا بدر الرغايب\nويا ورد البساتين الرحيبه\nنحن في الاصل احباب وقرايب\nحبيب يحمل الشوق لحبيبه\nسلام الله عليكم يا حبايب","url":"https://fnanen.com/klmat/alaghany/r/rja2-blmly7/slam-allh.html?arabic=&#x633;&#x644;&#x627;&#x645; &#x627;&#x644;&#x644;&#x647;"}