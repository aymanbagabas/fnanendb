{"title":"الطبع غلاب","author":"سعيد البرعمي","composer":"خالد بن حمد","lyrics":"ياللي سكنت القلب خلك شفوقي\nهون على قلب من الهم ما طاب\nهون على قلب سموح صدوقي\nياما شرب من غدر غيرك ولا تاب\nاحلفك تاخذ بابسط حقوقي\nتخلص وتوفي والوفا وصل وغياب\nواعلم بان العاطفة في خفوقي\nشلال شعر من على السحب ينساب\nيجري بصافي الحب دمي العروق\nكن الهوى شمع على خافقي ذاب\nشموس روحي والمطر والبروقي\nتفنى ادا صار الزمن ما به احباب\nيا كثر تعذيبي ويا كثر شوقي\nلا صار بين القلب والحب ابواب\nللناس شف ذوق غير ذوقي\nصعب وطبعي صعب والطبع غلاب","url":"https://fnanen.com/klmat/alaghany/r/rja2-blmly7/al6b3-ghlab.html?arabic=&#x627;&#x644;&#x637;&#x628;&#x639; &#x63A;&#x644;&#x627;&#x628;"}