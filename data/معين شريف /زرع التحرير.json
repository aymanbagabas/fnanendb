{"title":"زرع التحرير","author":"نزار فرنسيس","composer":"سمير صفير","lyrics":"لازم تعرف يا محتل نحنا مين وانتا مين\nنحنا هيهات من الذل وانتا للذل عنوانين\nنحنا لما جنوبي ينادي لو متنا عشاق شهادي\nمتل الشجر بارض بلادي بارض بلادي منموت ونحنا واقفين\nلازم تعرف انو الارض لي انت عليها بطول وعرض\nصارت كل دروبا نار تحبل كره تخلف بغض\nمنقاوم للنهايي وللحق منرفع رايي\nلا تفكر انت الجايي..نحنا لا عندك جايين\nلازم تعرف بجنوبي ضيعه قانا المنكوبه\nصارت ايدين الاطفال سيوف بوجك مسحوبي\nتغير لون الدم وصار لونو الابيض نور ونار\nتينور درب الاحرار لي عالحريي متفقين\nلازم تعرف جاي نهار بدنا نحرر موطنا\nنحنا نبقى اهل الدار وانت ترحل من عنا\nمشينا وفينا عزم كبير يا جنوبي لو مهما يصير\nراح نقطف زرع التحرير ونرجع بكرا منتصرين","url":"https://fnanen.com/klmat/alaghany/m/m3yn-shryf/zr3-alt7ryr.html?arabic=&#x632;&#x631;&#x639; &#x627;&#x644;&#x62A;&#x62D;&#x631;&#x64A;&#x631;"}