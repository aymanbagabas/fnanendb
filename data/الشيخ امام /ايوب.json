{"title":"ايوب","lyrics":"أتوب ازاي و أنـــــا أيوب رماني الوعد و المكتوب\n\nســــنين ماشي ورا الأفكار على كـــفوف القدم دوار\n\nلاخليت ف الدروب مشوار ولا فوق الورق مكتوب\n\nوأتوب ازاي وأنا أيوب\nرماني الشوق مشيت سواح  أغني و مـــلو قلبي جـراح\n\nعلى يميني شــــــجر صبار على شمالي مافيش أشجار\n\nعـــــــلى قلبي الهوى جبار وابات غالب وأنا المغلوب\n\nوأتوب ازاي وأنا أيوب\nرماني الشوق مشيت حادي حدايا وغنوتي بلادي\n\nيا عيني يا ليلي على انسان غريب الأهل بالأوطان\n\nيقوم عند البذار بذار وعند القسمة مش محسوب\n\nوأتوب ازاي وأنا أيوب\nيا ليلي يا عيني يا بحر النيل  يا غنوة مزوقة المواويل\n\nعلى شطة قلوب عشــــاق سـهارى يغزلوا الاشواق\n\nوانا ويا الجميل مشـــتاق بداري الوصف يا محبوب\n\nوأتوب ازاي وأنا أيوب\n\n\n\n\nاحمد فؤاد نجم\n\n\n\n\n\n\nالشيخ امام","author":"احمد فؤاد نجم","composer":"الشيخ امام","url":"https://fnanen.com/klmat/alaghany/a/alshy5-amam/ayob.html?arabic=ايوب"}