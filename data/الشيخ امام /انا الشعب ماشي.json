{"title":"انا الشعب ماشي","lyrics":"أنا الشعب ماشي وعارف طريقي\n\nكفاحي سلاحي وعزمي صديقـي\n\nأخوض الليالي وبعيون أمالي\n\nأحدد مكان الصباح الحقيقي\nأنا الشعب ماشي وعارف طريقي\n---\nأنا الشعب كفي تقيد الحياة\n\nتخضر صحاري تبيد الطغاة\n\nتعلي الحقايق رايات في البنادق\n\nويصبح تاريخي منارتي ورفيقي\nأنا الشعب ماشي وعارف طريقي\n---\nأنا الشعب مهما يقيموا السجون\n\nومهما كلابهم تحاول تخون\n\nحيطلع ناري وأدمر بناري\n\nبحور الكلاب والسجون من طريقي\nأنا الشعب ماشي وعارف طريقي\n---\nأنا الشعب والشمس وردة في كمي\n\nونار النهار خيل بترمح في ددمي\n\nوتقضي ولادي على كل عادي\n\nومين اللي يقدر يوقف في طريقي\nأنا الشعب ماشي وعارف طريقي\n\n\n\n\nزين العابدين فؤاد\n\n\n\n\n\n\nالشيخ امام","author":"زين العابدين فؤاد","composer":"الشيخ امام","url":"https://fnanen.com/klmat/alaghany/a/alshy5-amam/ana-alsh3b-mashy.html?arabic=انا الشعب ماشي"}