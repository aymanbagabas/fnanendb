{"title":"الممنوعات","lyrics":"ممنوع من السفر \nممنوع من الغنا \nممنوع من الكلام \nممنوع من الاشتياق \nممنوع من الاستياء \nممنوع من الابتسام \nوكل يوم فى حبك \nتزيد الممنوعات \nوكل يوم باحبك \nاكتر من اللى فات\nحبيبتي يا سفينه \nمتشوقه وسجينه \nمخبر فى كل عقده \nعسكر فى كل مينا \nيمنعني لو اغير \nعليكي او اطير \nاليكي واستجير \nبحضنك \nاو انام \nفى حجرك الوسيع \nوقلبك الربيع \nاعود كما الرضيع \nبحرقه الفطام \nحبيبتي يا مدينه \nمتزوقه وحزينه \nفى كل حاره حسره \nوف كل قصر زينه \nممنوع من اني اصبح \nبعشقك .. او ابات \nممنوع من المناقشه \nممنوع من السكات \nوكل يوم فى حبك \nتزيد الممنوعات \nوكل يوم باحبك \nاكتر من اللى فات\n\n\n\n\n\n\n\n\n\n\n\n\n\n\n\n\n\n\n\n\n\n\nاستمع إلى \"الممنوعات\" على أنغامي","author":"احمد فؤاد نجم","composer":"الشيخ امام","date":"1984","url":"https://fnanen.com/klmat/alaghany/a/alshy5-amam/almmno3at.html?arabic=الممنوعات"}