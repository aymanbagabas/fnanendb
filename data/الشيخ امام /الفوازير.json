{"title":"الفوازير","lyrics":"شاعر بيتخن من بوزه\nممكن تخوف به عيالك\nنازل يقزقز أزا أوزو\nحتتك يمينك وشمالك\nبقي مليونير\nواللي يعوزه\nيلقاه في إيده\nعقبالك\nوخلي بالك من زوزو\nوخلي زوزو من بالك\n------------\nيا ولية عيب اختشي\nياشبة إيد الهون\nدانتي اللي زيك مشي\nيامرضعة قلاوون\nمدحتي عشرين ملك\nوميت وزير ورئيس\nمروان\nوعبد الملك\nوالمفتري\nوعتريس\nبتغني بالزمبلك ؟\nولا انتي صوت إبليس\nمن أول المبتدأ\nحتي نهاية الكون؟\n-------------\nاللورد بن اللورد بن اللورد\nابن اللورد\nمتأصل في الثروة\nلا أونا سيس\nولا فورد\nحيطبق بسلامته\nقوانين لا شتراكيه\nويدافع (( من عشمه ))\nعن صوت الحريه\nواهي كوسه\nعلي باميا\nعلي قرع استامبوللي\nبتفرع يا بلدنا\nعلي وش التسقيه\n----------\nسكرتير عموم مصر\nوافهم كلامي\nتعدد مناصبه\nولا تنتهيش\nوجيه بالوراثه\nوجاهل عصامي\nجمع جهل طايل\nوإيه ؟\nمن مفيش\nوكان أصله ظابط\nوحول حرامي\nويكتب أدب\nبس ما يتقريش\n---------------\nلماليمو الشخلوعه\nالدلوعه الكتكوت\nالليله حيتنهد\nويغني ويموت\nيشيلوه قال علي لندن\nعلشان جده هناك\nمن بعد ما يتلايم\nعلي دخل الشباك\nويهرب أموالك\nويقولك أهواك\nيا شعب يا متلوع\nع الهدمة وع القوت\n-------------\nينسونه المتبعتر\nما لقاش أب يلمه\nإبن امه\nبس امه كانت اجدع من أمه\nباع نفسه بخسارة\nما قابلش المعايرجي\nكان مالك أفكاره\nواتعين تفكيرجي\nوالحاجه اللي تحير\nطب إيه اللي اتغير\nكان كاتب سرايرجي\nواتحول شماشرجي\n------------\nيكون في عون الصحافه\nالله يكون في العون\nلمالك يا دود القرافة\nيا رمه يا ملعون\nينهش لحوم الفرايس\nفي الضلمه\nيا وطواط\nوالكلمه عندك بضاعة\nأما الشرف مطاط\nبريئه منك بلدنا\nمسلمين واقباط\nولا انت موسي\nولا انت\nمن كلاب فرعون\n------------\nمجاول وشاعر\nوبياع ملوحه\nوتاجر غناوي\nوسمسار بنات\nنعيمه وزكيه وعطيات وتوحه\nومخبر مودك\nعلي التجريرات\nحضر من بلدهم\nبمقطف ملوحه\nجبر\nواشتراله\nتلات تاكسيهات\nيتوب علي دي البلد\nمنك وأمثالك\nما عدش لينا جلد\nعلي سو أفعالك\nالفن للمعركه\nعبيته في البلا ليص\nوصحافة المعركه\nفي الكدب والتهجيص\nومليت طريق الهرم\nيا عرص\nبالتعريص\nما دام ما فيش للهرم\nصاحب\nهنيا لك\n-------------------\nلأن الصراحه ف بلدنا قليله\nبفضل المباحث\nوأدب الرموز\nجعلها اللئيم ابن بنت اللئيمه\nشعار يرمي تحته السموم كيف يعوز\nوبهدل اصول\nالصراحة العظيمه\nوخلا الندوب\nفي الحقايق\nيزور\nوحرم وحلل\nوكتر وقلل\nوسمى القبيله الذليله\nحليمه\nوقال ع السكوت ع الهزيمه\nيجوز ؟","url":"https://fnanen.com/klmat/alaghany/a/alshy5-amam/alfoazyr.html?arabic=&#x627;&#x644;&#x641;&#x648;&#x627;&#x632;&#x64A;&#x631;"}