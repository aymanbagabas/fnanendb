{"title":"بستنظرك","author":"احمد فؤاد نجم","composer":"الشيخ امام","lyrics":"باستنظرك رغم القساوة في منظرك\nلحظة هروبك يا رباب م الحب لما استنصرك\nباستنظرك\nباستنظرك\nرغم الشـــــتا والبرد والرعد المخيف\nباستنظرك\nف الشارع المشغول باوحال الرصيف\nأنا اصلي حاســــب موعدك  وعارف اللي بيبعدك\nوأنا اللي خابر تبقي مين وأنا اللي صابر من سنين\nوباعدّ لك مطرح ف بســــتان الامل\nوبامدّ لك وف كل خطوة\nأمدّ لك ايدي اللي شققها العمل\nمدي الخطاوي يا حبيبتي وقــدّمي\nوان كنتي خايفه م الطريق اتبسمي\nيا شــــمس ياللي ضحكتك قمر ينور ســـكتك\nأنا اللي عشقك عزّني وانتي اللي عشقي ستتك\nباستنظرك يا جرحي يا حلمي العنيد\nباستنظرك   يا مصر يا حبي الوحيد\nوحتيجي يوم وتصدّقي\nعشقي الأصيل وتحققي\nحلمي الجميل  وتزوقي\nعمري اللي ضاع مستنظرك\nباستنظرك\nباستنظرك","url":"https://fnanen.com/klmat/alaghany/a/alshy5-amam/bstnzhrk.html?arabic=&#x628;&#x633;&#x62A;&#x646;&#x638;&#x631;&#x643;"}