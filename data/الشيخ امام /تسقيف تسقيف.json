{"title":"تسقيف تسقيف","lyrics":"تسقيف تسقيف .. وكلام تخاطيف\n\nوحاجات بتخلى الناس خايفين\n\nمن غير معنى نازلين تخاريف\n\nوتشقلب حال الكون تما\n\nوتخلى ربيع العمر خريف\n\n\n\nتسقيف والقلب حزين ع الناس\n\nعلشان الناس مطاطيه الراس\n\nوحيارى حزانى فى يوم العيد ..\n\nتسقيف والقلب حزين ع الناس\n\nماشين ورا كلمه بدون إحساس\n\nوبدون معنى رايحين لبعيد ..\n\nمع إن الكلمة متنفعشى\n\nلو متشبعش الناس برغيف ..\n\n\n\nالكلمة رصاصة متوجعشى\n\nولا تطلعشى غير وقت الجد\n\nوإن مال الحرف عن السكة\n\nهتقيم السيف ع الزيف بالحد ..\n\nالكلمة وليدة هم الناس\n\nمش نكتة تهز كروش أغوات\n\nولا حكم وإيد ناعمة بتنباس\n\nالكلمة مقام أعلى المقامات ..\n\nتطلع علشان الناس تجرى\n\nولا تطلعشى فى موكب تشريف ..\n\n\n\nالكلمة عفيفة وإنسانة\n\nلا بتدخل تسكر فى الحانة\n\nولا ترضى الباب فى الأسيتانة\n\nولا تبقى ذليلة ومهانة ..\n\nأو فرشة طرية ودفيانة\n\nغير للشغيلة الشقيانة\n\nالكلمة الصادقة بتتحول\n\nوبتنزل ع الظالم دانة ..\n\nوتدمر عرشه اللى سبانا\n\nوتخلى نهاره وليله مخيف ..\n\n\n كلمات:\n\n\n\n\n\n\n ألحان:","author":"احمد فؤاد نجم","composer":"الشيخ امام","url":"https://fnanen.com/klmat/alaghany/a/alshy5-amam/ts8yf-ts8yf.html?arabic=تسقيف تسقيف"}