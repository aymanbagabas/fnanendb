{"title":"ابوك السقا مات","lyrics":"شيلني و اشيلك\nدنا برض فرحت لك\nو انا بتاعك يا بيه\nو اعرف\nما اعرفش ليه\n\nو كام عبد المعين\nلابد ف المسؤولين\nو انا بتاع\nكل حاجه\nو دراعك اليمين\n\nو سواق المدير\nو هتيف الوزير\nو مهماز المدام\nو نبوت الغفير\nو فراش العياده\nو خدام السياده\nللي من غير سناده\nيثعكز ع السرسر\nو ناس بدم ساقع\nواقفين وراء البراقع\nيميعوا المباديء\nيضيعوا الشرائع\n\nو من خلف شيش\nخايفين من الشاويش\nسلبيه الميه الميه\nتعالى\nلا ما اجيش\n\nدا كان كلام زمان\nما يبقالوش مكان\nف مجتمع نضال\nبيعجن الرجال\nبالصهد و العرق\nو لو حس الالم\nيوشوش الالم\nيصرخ ع الورق\nيقول كل الكلام\nعريان ما يزوقوش\nو يوصف الالام\nللي ما تالموش\n\nاصل احنا شعب طيب\nو الطيبه فينا بلوه\nتاخدنا من قريب\nو تجيبنا كلمه حلوه\n\nسامعين يا اهل البلد\nو لا امسك النفير\nيا البنت\nيا الولد\nيا المجدع الكبير\nعارفين ماشيين منين\nو السكه السالكه فين ؟\nمشوارنا مش هوين\nو ما هواش بالقليل\nمهما الخيال يزين\nلس الطريق طويل\n\nعايزين همه رجال\nابعد من المحال و اسرع من الامل\nتزلزل الجبال\nو تخلق المجاله للعدل والعمل\n\nو يطلع خير بلادنا\nعلى ذمه ولادنا\nو تبقى عيشه جنه و ملو الصحن حنه\nعلى كفوف الصبايا\nو اعيش و اشوف ولادي\nمالين عين الاعادي قايمين للعزرايه\n\nو اقعد ويا الصحابه\nو نقول على الربابه\nيا جيل الانجازات\nيا جيل المحظوظين\nابوك السقا مات\nمن شرب الميه طين","url":"https://fnanen.com/klmat/alaghany/a/alshy5-amam/abok-als8a-mat.html?arabic=%D8%A7%D8%A8%D9%88%D9%83%20%D8%A7%D9%84%D8%B3%D9%82%D8%A7%20%D9%85%D8%A7%D8%AA"}