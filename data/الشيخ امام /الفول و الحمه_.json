{"title":"الفول و الحمه","lyrics":"عن موضوع الفول واللحمة صرح مصدر قال مسئول \nان الطب اتقدم جدا والدكتور محسن بيقول \nان الشعب المصري خصوصا من مصلحته يقرش فول \nحيث الفول المصري عموما يجعل من بني ادم غول \nتأكل فخده في ربع زكيبه والدكتور محسن مسئول \nيديك طاقة وقوة عجيبة تسمن جدا تبقى مهول \nثم اضاف الدكتور محسن ان اللحمه دي سم أكيد \nبتزود أوجاع المعدة وتعود على طولة الايد \nوتنيم بني ادم وتفرقع منه المواعيد \nواللي بياكلوا اللحمة عموما حيخشوا جهنم تأبيد \nيادكتور محسن يامزقلط يامصدر ياغير مسئول \nحيث ان انتو عقول العالم والعالم محتاج لعقول \nمارأى جنابك وجنابهم فيه واحد مجنون بيقول \nاحنا سيبونا نموت باللحمة وانتو تعيشوا وتاكلوا الفول \nمارأيك ياكابتن محسن مش بالذمة كلام معقول \n \n\n\n\n\n\n\n\n\n\n\n\n\n\n\nاستمع إلى \"الفول و الحمه\" على أنغامي","author":"احمد فؤاد نجم","composer":"الشيخ امام","url":"https://fnanen.com/klmat/alaghany/a/alshy5-amam/alfol-o-al7mh.html?arabic=الفول و الحمه"}