{"title":"بكائية يناير","lyrics":"أنا رحت القلعة و شفت ياسين\nحواليه العسكر و الزنازين\nو الشوم و البوم و كلاب الروم\nيا خسارة يا أزهار البساتين\nعيطي يا بهية على القوانين\nأنا شفت شباب الجامعة الزين\nأحمد و بهاء و الكردي و زين\nحارمينهم حتى الوف بالعين\nو ف عز الظهر مغميين\nعيطي يا بهية على القواننين\nو قابلت سهام\nف كلام انسان\nمنقوش و مأثر ف الجدران\nعن مصر و عن عمال حلوان\nمظاليم العهد المعتقلين\nعيطي يا بهية على القوانين\nو قابلت هناك عزت و جواد\nو قابلت كمان منذر و دياب\nأربعة أبطال شنقوا الجلاد\nالتل يا هوذا الفدائيين\nزغرطي يا بلدنا لدول مساجين\n \nو اسمعي يا بلدنا خلاصة القول\nو باقولك أهه و أنا قد القول\nمش ممكن كد\nحيحول الحول\nعلى كد و الناس يفضلوا ساكتين\nخليكوا شاهدين\nخليكوا فاكرين\nأنا رحت القلعة\nو شفت ياسين\n\n \n\n\n كلمات:\n\n\n\n\n\n\nاستمع إلى \"بكائية يناير\" على أنغامي","author":"احمد فؤاد نجم","url":"https://fnanen.com/klmat/alaghany/a/alshy5-amam/bkaiyt-ynayr.html?arabic=بكائية يناير"}