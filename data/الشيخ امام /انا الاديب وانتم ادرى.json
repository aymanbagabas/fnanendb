{"title":"انا الاديب وانتم ادرى","lyrics":"أنا الأديب وأنتم أدرى  وعاشق الناس والخضرة\n\nلا عمري طبلت ف حضرة  ولا قلت حاضر للنصاب\n\nالله الله يا بلدى ولا كنا صحاب\nخاين ولا حد يجيروه زي الكلاب يلقى مصيره\n\nقتيل وفايت فينا غيره  ماشيين وف نفس السرداب\n\nالله الله يا بلدي مخبر ع لباب\nسلام مربَّع للجرانين  فارشين صور تحت العناوين\n\nسينا اللي راجعة عريسها عنين  وأغلب المعازيم عزَّاب\n\nالله الله يا بلدي والكل كلاب\nآدي السلام ولا بلاشي  سينا اللي مدفع مافيهاشى\n\nبالأمر جيش ما يروحهاشي  حطولها قفل ورَزة وباب\n\nالله الله يا بلدى والأرض خراب\nمشوا الجيوش مشية وِزَّة  ترقص وعقبى ليوم غزة\n\nاشرب وح يجيبو المزَّة  من أورشليم فستق وكباب\n\nالله الله يا بلدي والعيشة هباب\nما احلى السلام بطَّل كلاكيع  ممنوع كلام ضد التطبيع\n\nعلشان ما يلحق نفسو يبيع  أحلامنا يا حلاوة الأحزاب\n\nالله الله يا بلدي شوفو الكذاب\nأصل الحكاية أن بهية   مدبوحة وبتدفع دية\n\nيا مصر ح تعيشى مطية إذ يحكمك ضبوره وكاب\n\nالله الله يا بلدي سنو الأنياب","author":"محمود الطويل","composer":"الشيخ امام","url":"https://fnanen.com/klmat/alaghany/a/alshy5-amam/ana-aladyb-oantm-adra.html?arabic=انا الاديب وانتم ادرى"}