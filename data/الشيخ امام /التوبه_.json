{"title":"التوبه","lyrics":"أتوب ازاي و أنا أيوب\nرماني الوعد و المكتوب\nسنين ماشي ورا الأفكار\nعلى كفوف القدم دوار\nلاخليت ف الدروب مشوار\nو لا فوق الورق مكتوب\nو أتوب ازاي\n \nرماني الشوق مشيت سواح\nأغني و ماو قلبي جراح\nعلى يميني شجر صبار\nعلى اشمالي مفيش أشجار\nعلى قلبي الهوى جبار\nو بات غالب\nو أنا المغلوب\nو أتوب ازاي\nرماني الشوق مشيت حادي\nحدايا و غنوتي بلادي\nيا عيني يا ليلي\nعلى انسان\nغريب الأهل وف الأوطان\n\n \n\n\n كلمات:\n\n\n\n\n\n\nاستمع إلى \"التوبه\" على أنغامي","author":"احمد فؤاد نجم","url":"https://fnanen.com/klmat/alaghany/a/alshy5-amam/altobh.html?arabic=التوبه"}