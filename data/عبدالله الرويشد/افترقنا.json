{"title":"افترقنا","author":"احمد بن ظاهر","composer":"مشعل العروج","date":"2013","lyrics":"افترقنا وانكسر خاطر وخاطر\nوانت قلبك ما رحم قلب عليل\nفي عيوني كم الم خافي وظاهر\nوالرضا في بسمة شفاتك دليل\nبالسلامه روح يا غادر وغادر\nوين ما حبيت ونويت الرحيل\nدام قلبك صار على النسيان قادر\nالقدر ما احد يرده مستحيل\nكل شي في الكون له اول واخر\nوالوفي يحفظ من الذكرى جميل\nكل واحد له احاسيس ومشاعر\nبس احد وافي واحد قاسي بخيل\nكم وكم لأجلك تحديت المخاطر\nما هقيت انك تبدل بي بديل\nما اريدك بعد هجرانك تبادر\nبالوصال وتذكر اني لك خليل\nقلبي اللي كان في حبك يفاخر\nما وقف دمه من طعونك يسيل\nكيف ترحم وانت لك قلب يكابر\nحتى ولو دمي على كفك يسيل\nمستعد اخسر حياتي واي خاطر\nبس اموت بعزتي وما احيا ذليل","url":"https://fnanen.com/klmat/alaghany/3/3bdallh-alroyshd/aftr8na.html?arabic=%D8%A7%D9%81%D8%AA%D8%B1%D9%82%D9%86%D8%A7"}