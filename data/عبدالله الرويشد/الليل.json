{"title":"الليل","author":"علي الشرقاوي","composer":"خالد الشيخ","date":"1994","lyrics":"الليل في اوله ياحبيبي لا تروح\nالليل كحل الدهر والليل ورد الروح\nاتخيلك سدره عشق كلها غناوي طيور\nواتخيلك نجمه سهر تضوي سماي بنور\nواتخيلك ديره هوا ترفض حدود السور\nواتخيلك انت الفلك وانا عليك ادور\nلولا خيالي فيك ياوردة الافراح\nماظن قدرت اعبر ظلمه بلا مصباح\nالليل في اوله ياحبيبي لا تروح\nالليل كحل الدهر والليل ورد الروح\nيانهار الناس لا تطلع ولا تجيني\nعندي نهار الهوى عندي نظر عيني\nانت لو حبيت انت انت لو عانيت\nيمكن فهمت اللي عاش العمر مجروح","url":"https://fnanen.com/klmat/alaghany/3/3bdallh-alroyshd/allyl.html?arabic=%D8%A7%D9%84%D9%84%D9%8A%D9%84"}