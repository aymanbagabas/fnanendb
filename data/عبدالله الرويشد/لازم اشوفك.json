{"title":"لازم اشوفك","author":"سلطان مجلي","composer":"فايز السعيد","date":"2011","lyrics":"ما يخصني في ظروفك .. اليوم لازم اشوفك\nما فيني اصبر لبكره .. مشتاق عيني لشوفك\nاشتاق لك حيل واضما .. واحتاجك اكثر من الما\nواصير في بعدك اعمى .. وما اشوف إلا طيوفك\n\nلو كنت فعلا اهمك .. خلني بعيوني ألمك\nبيدين قلبي اضمك .. واهنا بلمسة كفوفك\nبرضاك او غصب عنك .. باخذك منهم ومنك\nواذا سأل حد عنك .. يقدر في عيني يشوفك\n\nنهاري مظلم بدونك .. ونجوم ليلي في عيونك\nكوني انا صار كونك .. من وين ما رحت اشوفك\nوالله لولا هيامي .. ما كان هذا اهتمامي\nافهم حبيبي كلامي .. واقرا في قلبي حروفك","url":"https://fnanen.com/klmat/alaghany/3/3bdallh-alroyshd/lazm-ashofk.html?arabic=%D9%84%D8%A7%D8%B2%D9%85%20%D8%A7%D8%B4%D9%88%D9%81%D9%83"}