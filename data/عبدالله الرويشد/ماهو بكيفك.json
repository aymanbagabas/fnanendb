{"title":"ماهو بكيفك","lyricist":"علي مساعد","composer":"عبدالله الرويشد","date":"2000","lyrics":"ماهو بكيفك تذكرني وتنساني\nاشوف لا ضاق صدرك جيت تشكيني\nتجيني ايام تهل الدمع وتعاني\nوايام تنسى ولا تسال ابد فيني\nلا تقول وينك تدري وين تلقاني\nعلى غيري تعذر يا نظر عيني\nالمشكله ما يتوه درب عنواني\nاللي يبيني يسأل عنك يلاقيني\nلا مرني طيفك اضمه حيل باحضاني\nوشلون لو جيت عندي وشافتك عيني\nان كان حبك بلا يالله تبلاني\nوالله ما اخليك لو انت تخليني","url":"https://fnanen.com/klmat/alaghany/3/3bdallh-alroyshd/maho-bkyfk.html?arabic=%D9%85%D8%A7%D9%87%D9%88%20%D8%A8%D9%83%D9%8A%D9%81%D9%83"}