{"title":"يخون الود","author":"علي مساعد","composer":"عبدالله الرويشد","date":"1997","lyrics":"كثير اللي يخون الود ويعني لو تخونيني\nانا ادري وش ضيعت شعوري وطيب نياتي\nلعبتيها معايا صح عرفتي كيف تنهيني\nعرفتي للأسف وإشلون ابدأ في نهاياتي\nتعالي وإحسبي وياي بكم مره جرحتيني\nوربي ماعرفت ارتاح ويني ووين راحاتي\nاذا به جرح ناسيته جديد ولا هديتيني\nوفيتي وحيل كفيتي تفننتي بصدماتي\nتبين اضحك على نفسي واقول انك وحشتيني\nصحيت وصار من حقي اراجع في حساباتي\nوعمري قلت ياروحي غصب او طيب حبيني\nترا ماهي بالقوه احققها طموحاتي\nانا ادري لوين الايام والطيبه توديني\nعلى الله تضحك الدنيا تصدق بعض هقواتي\nخسرت وهذي الدنيا ويعني لو تخونيني\nاجل بعدين كيف اربح لو ماحسب خساراتي\nكبيره حيل في حقي طفله ولعبت فيني\nولكن وش نقص او زاد غلطه في ملفاتي","url":"https://fnanen.com/klmat/alaghany/3/3bdallh-alroyshd/y5on-alod.html?arabic=%D9%8A%D8%AE%D9%88%D9%86%20%D8%A7%D9%84%D9%88%D8%AF"}