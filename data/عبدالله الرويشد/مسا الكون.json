{"title":"مسا الكون","lyricist":"فتحيه العجلان","composer":"خالد الشيخ","date":"2017","lyrics":"مسا الكون وزادت في السما نجمات .. وسافر بالفضا محزون\nيدور عن شريك ولون .. يرسم به ضحك وعيون\nمسا الكون .. مسا الكون\nوانا ادور مسا عيونك .. احبك غالي مهما تكون\nصوتك يا حبيب الروح .. عصافير وفرح وجروح\nتهديني تعلمني عن ايامي .. ولحظات العتب والبوح\n...\nمسا الكون .. وقلبي ما غفى وارتاح\nوصوتك ما وصلني .. ولا تنشد عن احوالي وتسأل عن بقايا جراح\nمسا الكون .. تعال وزورني افراح\nحبيبي يا حنين لك الاشواق تاخدني .. اسافرلك بلا اي جناح\nوانا ادور مسا عيونك .. احبك غالي مهما تكون\n...\nمسا الكون .. تكون الدنيا مهما تكون غريبه تكون\nاشيلك برد في روحي .. وادفيك برموش العين\nمسا الكون .. حبيبي يا رفيق الليل قمر واسهيل\nكفاني هم في صدري .. احس بحيرتي مسكين\nوانا ادور مسا عيونك .. حبيبي غالي مهما تكون","url":"https://fnanen.com/klmat/alaghany/3/3bdallh-alroyshd/msa-alkon.html?arabic=%D9%85%D8%B3%D8%A7%20%D8%A7%D9%84%D9%83%D9%88%D9%86"}