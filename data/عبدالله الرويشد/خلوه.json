{"title":"خلوه","author":"بنت العطا","composer":"بنت العطا","date":"2006","lyrics":"خلوه دامه راح لا تنشدونه\nخلوه يبعد لا تجيبون طاريه\nباكر يجيني عبرته في عيونه\nماهو على كيفه ولا عاد يمديه\nالجرح لا من غاب يبرا بدونه\nاموت من جرحي بدونه ولا اجيه\nمن خان يلقى بالزمن من يخونه\nالله حسيبه يوم ضاع الوفى فيه\nخلوه دامه راح لا تتبعونه\nخلوه يبعد ناوي البعد ناويه\nلامن تذكر ما مضى من شجونه\nيكفيني النسيان والجرح يكفيه","url":"https://fnanen.com/klmat/alaghany/3/3bdallh-alroyshd/5loh.html?arabic=%D8%AE%D9%84%D9%88%D9%87"}