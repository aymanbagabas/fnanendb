{"title":"غربة الروح","author":"صدى الصمت","composer":"عبدالله الرويشد","date":"1995","lyrics":"الغربة اللي بيننا غربة الروح\nغربة مشاعر تشتكي بالحنايا\nصاب المشاعر صمت وشينفع البوح\nواللي بقى من حبنا هو بقايا\n\nكنا كتاب لبعضنا دوم مفتوح\nواليوم كلن صار عنده خفايا\nحتى الحكي منك غدا كله جروح\nفي كل كلمة جرح يقتل رجايا\n\nلامن تلاشى الحب ما فيه مصلوح\nومن العذر لو رددته الشفايا\nكل شي أشوفه عندي اليوم بوضوح\nأقرا بنظراتك مواري النهايا","url":"https://fnanen.com/klmat/alaghany/3/3bdallh-alroyshd/ghrbt-alro7.html?arabic=%D8%BA%D8%B1%D8%A8%D8%A9%20%D8%A7%D9%84%D8%B1%D9%88%D8%AD"}