{"title":"احساس العالم","author":"سعد ال سعود (منادي)","composer":"عبدالله الرويشد","date":"1995","lyrics":"أنا ماقدر على الفرقا ولا تقدر على فرقاي\nولا غيرك ملا عيني و لا غيري ملا عينك\nو لو طالت مسافاتي على دربك تسير خطاي\nينور دربك أحساسي يوصلني عناوينك\n\nتعال أنجدد الماضي نعيش أحلامنا بالجاي\nأضم أيدينك بقلبي و أقول من الوله وينك\nحرام الوقت يسرقنا ولا تسمع صدى شكواي\nنضيع عمرنا في البعد و أنتا الوصل بيدينك\n\nأحب الحب من حبك و حبك روحي و معناي\nولو أجمع جمال الكون كله ما وصل زينك\nأحس أنك هنا عمري و رغباتي و كل مناي\nتشوف أحساس هالعالم أحسه بيني و بينك","url":"https://fnanen.com/klmat/alaghany/3/3bdallh-alroyshd/a7sas-al3alm.html?arabic=%D8%A7%D8%AD%D8%B3%D8%A7%D8%B3%20%D8%A7%D9%84%D8%B9%D8%A7%D9%84%D9%85"}