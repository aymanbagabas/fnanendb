{"title":"بين البينين","author":"امير طعيمه","composer":"محمد حماقي","date":"2015","lyrics":"انا عاشقه ومبقولهاش بخاف من قلبك القاسي\nواخاف يخدعني إحساسي وانا مش حمل جرح جديد\nواشوف صورتك في عين الناس\nيعيش قلبي مع الحيره واموت يا حبيبي من الغيره\nاقرب ولا اروح لبعيد\nوبتعدي السنين وانا بين البينين\nلا انا قريبه ولا بعيده ولا نهاري باينله عنين\n\n...\n\nياريت عندي لقلبي بديل ومش علشان ينسيني\nلكن علشان يقويني في لحظة ضعفي ميسبنيش\nانا الفرحه اللي مبعيشهاش مبلمسهاش في ايامي\nبشوفها يا دوب في احلامي بموت والاسم اني بعيش\nوبتعدي السنين وانا بين البينين\nلا انا قريبه ولا بعيده ولا نهاري باينله عنين\n\n...\n\nوأقول أنساك عشان أرتاح وعمال قلبي بيدافع\nوحتى الصبر مش نافع انا مش عارفة انا أعمل ايه\nويوم عن يوم جراحي تزيد ويكبر شوقي جوايا\nما ترحمني بقى كفاية تعبت خلاص من اللي انا فيه\nوبتعدي السنين وانا بين البينين\nلا انا قريبه ولا بعيده ولا نهاري باينله عنين","url":"https://fnanen.com/klmat/alaghany/a/angham/byn-albynyn.html?arabic=&#x628;&#x64A;&#x646; &#x627;&#x644;&#x628;&#x64A;&#x646;&#x64A;&#x646;"}