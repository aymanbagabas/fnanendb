{"title":"انا عايشه حاله","lyrics":"انا عايشة حالة مش عارفة ايه اخرها\n\nمش عايزة حاجة من الدنيا تانى غيرها\n\nعايشة وخلاص مش عارفة ايه هيجري\n\nولا عندى اى فكرة بكره مخبيلنا ايه\nبتكون معايا بنسي اسمى ومكانى\n\nوبقول كفايا لحظة تعيشها عشانى\n\nاحساسى بيك بالعالم واللى فيه\n\nدى ليالى كنت بحلم بيك فى خيالى\n\nوم النهاردة بقيت قدامى يبقي افكر ليه\n\nياحبيبى لحظة جنبك بالعمر ده كله\n\nانت بس اللى بحب اقوله على اللى حاسة انا بيه\nخليك معايا م الدنيا حبيبى خدنى\n\nماانت حبيبى ومكانك هو حضنى\n\nوالعمر ايه ده يادوب بنعيشه مره\n\nومعاك انا ببقي حرة مبخافش من السنين\n\nخد منى روحى خد كل حاجة فيا\n\nمش عايزة حاجة غير بس اللحظة ديا\n\nمش فارقة روحى معاك ياحبيبي لفين\n\nدى ليالى كنت بحلم بيك فى خيالى\n\nوالنهاردة بقيت قدامى يبقي افكر ليه\n\nياحبيبى لحظة جنبك بالعمر ده كله\n\nانت بس اللى بحب اقوله على اللى حاسة انا بيه\n\n\n كلمات:\n\n\n\n\n\n\n ألحان:\n\n\n\n\n\n\n تاريخ:\n\n\n\n\n\n\n\n\nاستمع إلى \"انا عايشه حاله\" على أنغامي","author":"امير طعيمة","composer":"ايهاب عبد الوهاب","date":"2010","url":"https://fnanen.com/klmat/alaghany/a/angham/ana-3ayshh-7alh.html?arabic=انا عايشه حاله"}