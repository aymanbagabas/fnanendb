{"title":"تسمحلي","lyrics":"تسمح لي اميل اليك .. واتوه فى بحور عينيك\nواهيم فى نسيم هواك .. واسيب قلبي فى ايديك\nتسمح ..؟\nوبعد ده كله خالص .. مش عايزة حاجة خالص\nغير حاجة واحدة بس .. تسمح لي اغير عليك\nتسمح ..؟\n\n\n\n\nتسمح لي نكون حبايب .. انا عاشقة وانت دايب\nولا فيش للظن نايب .. ولا من ده ودى ودى\nواسمح لي ادى قلبي .. الحق يصون لي حبي\nواظن ده يبقى واجبي .. ما دم راح نبتدي\nحكاية حبنا .. حكاية تليق بنا\nوبعد ده كله خالص .. مش عايزة حاجة خالص\nغير حاجة واحدة بس .. تسمح لي اغير عليك\nتسمح ..؟\n\n\n\n\nتسمح لي اعيش حياتك .. وذاتي تدوب فى ذاتك\nواعوض لك ما فاتك .. فى الدنيا من هناء\nواجمل بيك حياتي .. واطول بيك امنياتي\nواقول للدنيا هاتي .. ليالي حنية\nمدفيها الهوى .. ما دمنا احنا سوى\nوبعد ده كله خالص .. مش عايزة حاجة خالص\nغير حاجة واحدة بس .. تسمح لي اغير عليك\nتسمح ..؟\n\n\n كلمات:\n\n\n\n\n\n\n ألحان:\n\n\n\n\n\n\n تاريخ:\n\n\n\n\n\n\n\n\nاستمع إلى \"تسمحلي\" على أنغامي","author":"صلاح فايز","composer":"محمد علي سليمان","date":"1991","url":"https://fnanen.com/klmat/alaghany/a/angham/tsm7ly.html?arabic=تسمحلي"}