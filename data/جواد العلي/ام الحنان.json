{"title":"ام الحنان","lyricist":"انور المشيري","composer":"خالد الكثيري","date":"2011","lyrics":"من روحٍ تحبك ومن قلب فخور\nبمحبتك يا ربة القلب الكبير\nودي أقولك شي في بالي يدور\nدام انتي في الدنيا ترى الدنيا بخير\n\nوين أبتدي كيف أنتهي وبأي شعور\nيا أم أطهر وصفه من ماي الغدير\nوكيف أجمع أوصافك وما أحس بقصور\nلو كان ذات المدح قدامك قصير\n\nانتي الفؤاد اللي أبد ما فيه جور\nوانتي العيون اللي أشوف بها وأسير\nوانتي الاسم ياللي في طاريه البخور\nيفوح ويغمر طيبه كبير وصغير\n\nانتي الحبيبة الغالية انتي الجذور\nوأم الحنان انتي وأفضالك كثير\nوالناس لو مثلك بها رحمة ونور\nوالله ما يبقى في هالعالم فقير","url":"https://fnanen.com/klmat/alaghany/j/joad-al3ly/am-al7nan.html?arabic=%D8%A7%D9%85%20%D8%A7%D9%84%D8%AD%D9%86%D8%A7%D9%86"}