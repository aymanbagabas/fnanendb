{"title":"مصير الحي يتلاقى","lyrics":"مصير الحيّ يتلاقى ولو هي طالت الأيام\nلو طالت بنا الفرقى وغابت شمس أمانينا\nتمرّ سنيننا وأحلامنا تبكي على الأحلام\nتفارقنا كذا فجأة وحنّا ما تلاقينا\n\nخطاوينا بلا سكة نتحرى الفرج قدام\nنمني نفسنا في يوم تتلاقى خطاوينا\nيجي عام ٍ بلا لقيا يجي عام ٍ ويرحل عام\nيضحّكنا الزمن مرّة ومرّات ٍ يبكّينا\n\nرسمنا في السماء لوحه وعشنا داخل الأوهام\nضعنا في دروب العمر نسأل عن ليالينا\nبسيطه يا زمن واللي على صوت الجروح ينام\nيجيله يوم بالدنيا يعيش أحلام ماضينا\n\nأمل لكن بلا معنى ليل ٍ كل ابوه ألام\nحزن ٍ فيه كم عشنا حزن ٍ عاش كم فينا\nبوسط قلوبنا لوعه محت فرح سنين قدام\nكرهنا الحب او حنا كرهنا ليه حبينا\n\nعلى الله خليها لا تقلب اوجاعي تعبت هيام\nواحس ان العمر كله غدا بحر ٍ بلا مينا\nمصير الحيّ يتلاقى ولو هي طالت الأيام\nلو طالت بنا الفرقى وغابت شمس أمانينا","url":"https://fnanen.com/klmat/alaghany/m/mz3l-fr7an/m9yr-al7y-ytla8a.html?arabic=%D9%85%D8%B5%D9%8A%D8%B1%20%D8%A7%D9%84%D8%AD%D9%8A%20%D9%8A%D8%AA%D9%84%D8%A7%D9%82%D9%89"}