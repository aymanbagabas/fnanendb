{"title":"كل يقول","author":"عبدالله الرشود","composer":"ناصر المرزوق","lyrics":"كلٍ يقول ان البكى فيه راحه .. و أنا بكيت اليوم لعلي ارتاح\n\nبكيت من قلبٍ تزايد جراحه .. بكيت بكي اللي بكى يوم الأفراح\n\nحتى رفع دمعي لعيني سلاحه .. و أنا احسب إن الدمع لعيوني سلاح\n\nفي ليلي اللي ما ظهر لي صباحه .. و همومي اللي عيّت اليوم تنزاح\n\nعمري محطه للعنا و استراحه .. دنياي عتمه كلها بعيني اشباح\n\nكني غريقٍ ما يجيد السباحه .. يصرخ و لا حوله من الناس سباح\n\nيشوف موته ما يفيده صياحه .. في غبـّةٍ تلعب بها الريح لى طاح","url":"https://fnanen.com/klmat/alaghany/m/mz3l-fr7an/kl-y8ol.html?arabic=%D9%83%D9%84%20%D9%8A%D9%82%D9%88%D9%84"}