{"title":"جاني خبر (مرثيه)","lyricist":"عبدالله الرشود","composer":"مزعل فرحان","lyrics":"جاني خبر في غربتي ، قيل بركود\nصوب الرياض اسرع و شد الرحالي\n\nقلت السبب قالو مريضٍ و بــه زود\nعلى فراشه طايح من ليــــــالي\n\nيبي يشوفك دامه اليوم موجود\nعلك تشوفه لي وصلته سالي\n\nحاولت اعرفه قالو الوقت محدود\nلالاتضيع وقتك اليوم غالي\n\nرجعت فكري تايهٍ شبه مفقود\nمتخدرٍ جسمي وفكري وبالي\n\nساعة دخلت وشفت اناالبيت محشود\nبالناس كلٍ يزعج الصوت عالي\n\nحتى الصغير اللي من ايام مولود\nيبكي ودمعه فوق الاوجان سالي\n\nنشدتهم وش صار بايامي السود\nمنهو توفى..من فقدناه غالي\n\nقالوا ترى امك يابن الاجواد بالعود\nبالعود مدفونه من اربع ليالي\n\nجاها قضاها ويومها اليوم موعود\nوالموت حق وكلنا للزوالي\n\nمن هرجهم حبل الحزن صار معقود\nفي خافقي والموت وقته طرالي\n\nبغيت اجامل كل من كان موجود\nلكن حزنـي ترجم احوال بالي\n\nوانهل دمعي وانتثر فوق الاخدود\nساعة نظرة فراشها والعيالي\n\nياليتني في قبرها اليوم موجود\nوهي على الخد الوسيعه بدالي\n\nلا شك حكم الرب ماعنه مردود\nامنت به ربي عليه اتكالي","url":"https://fnanen.com/klmat/alaghany/m/mz3l-fr7an/jany-5br--mrthyh-.html?arabic=%D8%AC%D8%A7%D9%86%D9%8A%20%D8%AE%D8%A8%D8%B1%20(%D9%85%D8%B1%D8%AB%D9%8A%D9%87)"}