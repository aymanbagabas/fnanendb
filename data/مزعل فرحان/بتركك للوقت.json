{"title":"بتركك للوقت","lyrics":"اباتركك للوقت و أنت وضميرك .. إما تغيب العمر والا تجيني\n\nبالحيل ظامي ما رواني غديرك .. و بالحيل عنك بعيد لا تحتريني\n\nأنا ضرير الوقت وأنا ضريرك .. بعيد لكن كنك قدام عيني\n\nيمكن مع الايام باحب غيرك .. مادام قلبك صادقٍ مايبيني\n\nيمكني ادله وانكر اني عشيرك .. و بعد ارتحال العمر يمكن تجيني\n\nأبي قليل الحب ما ابي كثيرك .. ارجوك عطني بس لو بعض ديني\n\nشرك محى في صفحة العمر خيرك .. وحبك تركني هايمٍ في سنيني\n\nو انا ادري ان كل الحكي ما يثيرك .. لكن لزوم اقول وش صار فيني\n\nلابد ياتي يوم و تعرف مصيرك .. و تقول بعد غياب عامين ويني\n\nخل الهوى خله لغيري وغيرك .. ذا ما جنته ايديك ماهي يديني\n\nاباتركك للوقت لازم يديرك .. و لا جيت اباصافحك فاقطع يميني","url":"https://fnanen.com/klmat/alaghany/m/mz3l-fr7an/btrkk-llo8t.html?arabic=%D8%A8%D8%AA%D8%B1%D9%83%D9%83%20%D9%84%D9%84%D9%88%D9%82%D8%AA"}