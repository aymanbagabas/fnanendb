{"title":"اعلنت الحب عليك","lyrics":"طب بس استنى عليا .. يابو قلب بيلعب بيا\nكلها كم يوم وتجيني .. وتسلم قلبك ليا\nوالرايه البيضا في إيديك .. والشوق سهران في عينيك\nانا اصلي خلاص يا حبيبي .. اعلنت الحب عليك\n\nتقابلني وتمشي في حالك .. تعمل مش واخد بالك\nقال يعني ماتعرفنيش .. ولا قلبك ماصادفنيش\nكل ده مايخوفنيش .. اعمل يا قمر مابدالك ..\nراح اسيبك انا للشوق .. هايجيبك هنا بالزوء\nما انا اصلي يا حبيبي .. اعلنت الحب عليك\n\nفي الحب هادوبك .. بالحب هاتوهك\nواخلي حتى ناري .. تحلو وتعجبك ..\n\nوبصبري عليك هاتيجي .. لو حتى في القمر\nوتقولي فاض حنيني .. وتعبت من السهر\nوالقلب اسلمك .. آه .. والقلب اسلمك\n\nراح اسيبك انا للشوق .. هايجيبك هنا بالزوء\nما انا اصلي يا حبيبي .. اعلنت الحب عليك","url":"https://fnanen.com/klmat/alaghany/9/9ba7/a3lnt-al7b-3lyk.html?arabic=&#x627;&#x639;&#x644;&#x646;&#x62A; &#x627;&#x644;&#x62D;&#x628; &#x639;&#x644;&#x64A;&#x643;"}