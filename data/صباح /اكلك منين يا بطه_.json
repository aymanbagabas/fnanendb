{"title":"اكلك منين يا بطه","lyrics":"أكلك منين يا بطة أكلك منين\n\nفي فراوليتين في شفايفك حلوين حلوين\n\nهاتي وحدة لماما عشان ماما عيونها الاتنين\n\nعايزين ياكلوكي ومش عارفة ياكلوكي منين\nالبنت يا ناس كبرت والله ولبست فستان\n\nوبقالها ضفاير بشرايط أشكال وألوان\n\nوبتعرف تزعل وتكشر مع ماما كمان\n\nويا ويلي لو أخرج ولا كونشي واخدة استئذان\n\nأفرح بشبابها وأقول ياختي يختييي\nبتقوم الصبح وبتساوي سريرها يا سلام\n\nوتساعد اخواتها بايديها مش بس كلام\n\nوتجيب شهادتها وتقول لي شوف طالعة ال كام\n\nالاولى اسم الله النبي حارسك مية سنة لقدام\n\nأفرح بشبابها و أقول ياختي يا ختيي\nكلها كم سنة يا اختي يا قطة وصدق اللي قال\n\nالاتي قريب ومانيش عايزة ولاجاه ولا مال\n\nغير اني أعيش لما أشوفك في أسعد حال\n\nست الستات وعلى ايديكي طلعت أجيال\n\nأفرح بشبابها و قول ياختي ياختييي\n\n \n\n\n\n\n\n\n\n\n\n\n\n\n\n\nاستمع إلى \"اكلك منين يا بطه\" على أنغامي","author":"حسين السيد","composer":"فريد الأطرش","url":"https://fnanen.com/klmat/alaghany/9/9ba7/aklk-mnyn-ya-b6h.html?arabic=اكلك منين يا بطه"}