{"title":"الحليوه فين","lyrics":"الحليوه فين .. ايه جراله يا عين\n\nالحليوه فين .. ايه جراله يا عين\n\nكل ساعة استنى طيفه .. كل يوم اقول هاشوفه\n\nلما فاتت جمعتين .. الحليوه فين\n\n\n\nفين جماله اللي واحشني واللي قلبي يميل اليه\n\nكان تملي يفوت يشوفني وكنت بتطمن عليه\n\nكان بيسأل قبل ما اسأل .. كان بيقولي الود اجمل\n\nراح وراح الود فين .. الحليوه فين\n\n\n\nفين حبيبي اللى بحبه .. فين هنايا وقسمتي\n\nكان حنانه وعطف قلبه .. كل حظي فى دنيتي\n\nده الهنا والفرح غابوا .. ليه كده طال احتجابوا\n\nعاللي في حبه امين .. الحليوه فين\n\n\n\nيا قمر بص بعينيا .. شوف حبيبي وشوف مكانه\n\nبص له وارجع اليا .. ده انشغالي طال عشانه\n\nلو قريب كلملي قلبه .. لو بعيد حستني قربه\n\nمهما حتفوت السنين .. الحليوه فين\n\n\n كلمات:\n\n\n\n\n\n\n ألحان:","author":"عبدالرحيم منصور","composer":"محمد عبدالوهاب","url":"https://fnanen.com/klmat/alaghany/9/9ba7/al7lyoh-fyn.html?arabic=الحليوه فين"}