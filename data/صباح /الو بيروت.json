{"title":"الو بيروت","lyrics":"الو الو بيروت\nمن فضلك يا عينيي\nأعطيني بيروت\nو عجّل بالخط شويي\n\nأعطيني بيروت وصّلني عالصنايع\nقلبي هونيك ضيعتو بعدو ضايع\nبدّي اسأل عن قلبي ... يمكن هونيك متخبّي\nيا إمّا هربان مع حلوة بيروتية\n\nمن الصنايع وصّلني عالإذاعة\nبدّي غنـّي و حياتك عالسمّاعة\nبيوت الـ بدّي غنيها .. من الإذاعة بهديها\nكرمال عيون أحبابي البسطاوية ..\n\nخدني مشوار عالروشة عالمنارة\nبدّي بيروت حاكيها حارة بحارة\nمن باب دريس للحمراء .. لفرن الشبّاك للدورة\nو بترجعني تا أزور الأشرفية ..\n\n---\n\n(موال) :\nخلقت و معي خلقان حبّي للبشر\nلافرق عندي بين زيد و بين عمر\nكل البشر أحباب قلبي\nمصورين قبال عيني و القمر حدّ القمر\n\n---\n\nالو الو بيروت\nمن فضلك يا عينيي\nأعطيني بيروت\nو عجّل بالخط شويي\n\nو الصحافة اعطيني خط النقابة\nرجال التفكير هودي أغلى أحبابي\nسياج الجمهور و سلاحه .. أهل الفنان و جناحه\nنخبة أقلام في إلها فضل عليي ..\n\nوقّف لي شويي في دربك عالزيتونة\nقرّب عالشط تا أمواجه يسمعوني\nبدّي بيروت حييها .. بزلغوطة و أقول أويها\nلعيون عيون عاصّمة اللبنانية ..","url":"https://fnanen.com/klmat/alaghany/9/9ba7/alo-byrot.html?arabic=%D8%A7%D9%84%D9%88%20%D8%A8%D9%8A%D8%B1%D9%88%D8%AA"}