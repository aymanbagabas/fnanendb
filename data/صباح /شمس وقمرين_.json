{"title":"شمس وقمرين","lyrics":"شمس وقمرين ربي يخلي\n\nيا رموش العين سَمِّي وصلِّي\n\nيا رموش العين .. يا رموش العين ..\n\nيا رموش العين سَمِّي وصلِّي\nحبيت الدنيا وحبيتهم\n\nولقيت حلاوتها بحلاوتهم\n\nوحِياة غلاوتهم غلاوتهم\n\nدي بتكتر ع القلب تَملِّي\n\nيا رموش العين .. يا رموش العين ..\n\nيا رموش العين سَمِّي وصلِّي\nكان قبل الورد في أغصانه\n\nفرحان بجماله وألوانه\n\nولا عاد له وجود بعدما بانوا\n\nوتندم على حُسنه وقال لي\n\nيا رموش العين .. يا رموش العين ..\n\nيا رموش العين سَمِّي وصلِّي\nيا أعز حبايبي وخِلاني\n\nولا حد بيغلى عن التاني\n\nلو لِيّ جناح كنت زماني\n\nفي الجو بطير بيكوا وأعلي\n\nيا رموش العين .. يا رموش العين ..\n\nيا رموش العين سَمِّي وصلِّي\n\n\n\n\n\n\n\n\n\n\n\n\n\n\n\n\n\n\n\n\n\n\nاستمع إلى \"شمس وقمرين\" على أنغامي","author":"فتحي قوره","composer":"محمود الشريف","date":"1958","url":"https://fnanen.com/klmat/alaghany/9/9ba7/shms-o8mryn.html?arabic=شمس وقمرين"}