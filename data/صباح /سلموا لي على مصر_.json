{"title":"سلموا لي على مصر","lyrics":"سلموا لي على مصر .. سلموا لي على الحبايب\n\nوابعتوا لي سلام .. امانه والنبي امانه\n\nوالشوق امانه .. والنبي والشوق امانه\nسلموا لي على الحبايب وابعتوا لي\n\nمن هرم الجيزه .. اللي مدوب عمر الزمان\n\nللهرم التاني .. اللي في حجر اسوان\n\nفوق كل شبر .. قوموا زفة عروسه\n\nوعلى كل نخله .. دوبو في الفجر بوسه\n\nوابقوا افتكروني .. في باب النصر\n\nوسلموا لي ..\nسلموا على الحبايب وابعتوا لي\n\nوامانه لما تفوتوا من جانب الحسين\n\nتجيبوا لي شويه من اللولي اللي الصفين\n\nخان الخليلي على يمينكم هداياه واحشاني\n\nتبقوا تجيبوا لي توت عنخ المنقوش في صواني\n\nوابقوا افتكروني من الصاغه اسوره لولي\nسلموا لي على الشوارع .. سلموا لي عللى الكباري\n\nوالسما والبدر طالع .. والهوا ساعة العصاري\n\nسلموا لي على الحبايب .. اللي فاكر واللي ناسي\n\nوان لقيتوا حد غايب .. ابعتوا لوه مية تماسي\n\nرشوا دموعي وضحكتي .. واجمل سلامي على كل حته\n\nشاركتني اسعد ايامي .. من يوم ما مشيت اول خطوه\n\nوفردت طولي ..\n\nسلموا لي على مصر .. سلموا لي\n\nسلموا لي على الحبايب ..\n\n\n\n\n\n\n\n\n\n\n\n\n\n\n\n\n\n \n\n\n\n\nاستمع إلى \"سلموا لي على مصر\" على أنغامي","author":"حسين السيد","composer":"محمد الموجي","date":"1970","url":"https://fnanen.com/klmat/alaghany/9/9ba7/slmoa-ly-3la-m9r.html?arabic=سلموا لي على مصر"}