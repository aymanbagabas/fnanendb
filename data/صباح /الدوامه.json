{"title":"الدوامه","lyrics":"الحب الخطف له علامة ياخدك ويلف بحور ياما\n\nويسيب القلب فى دوامة وانا اصلي بحب الدوامة\n\nالدوامة\nاصحي بالليل من غير داعي علي صوت من جوه بينده لي\n\nافرك فى عنيه واقوم خايفة الاقيني قصاد قلبي وعقلي\n\nالعقل يقول لي سمي واناديه والقلب شفايفه تودودلي\n\nاحتار والف بحور ياما واسهر للصبح فى دوامة\n\nوانا اصلي بحب الدوامة\n\nالدوامة\nامشي فى السكة اشوف نفسي كده حلوة وروحي عجباني\n\nواتمني اقابله ولو صدفه ويشوف تسريحتي وفستاني\n\nواكلم نفسي واقول يمكن شافني وعنيه مش عرفاني\n\nواهو بالشكل دي افكار ياما خالتني عايشه فى دوامة\nوساعات احلامي تضحكي بحاجات منكرش انها حلوه\n\nواشوف خيالات لو اسجلها كنت اكتب فى اليوم ميت غنوه\n\nوساعات الضحكه الاقيها غرقانه فى دموع الشكوي\n\nوحالات من النوع دي كتير ياما نتلف معايا فى دوامه\n\nوانا اصلي بحب الدوامة\nبقي الحب يا ناس ممكن     بالشكل دي يعمل ما بداله\n\nدي انا شفته مره مفيش غيرها ومكنش حتي واخد باله\n\nوالمدهش انه خطف قلبي ومبسوطه وراضيه وسكتاله\n\nمن يومها بلف بحور ياما وبحس كاني في دوامة\n\nوانا اصلي بحب الدوامة","url":"https://fnanen.com/klmat/alaghany/9/9ba7/aldoamh.html?arabic=الدوامه"}