{"title":"كل ماقلت حظي","lyrics":"كل ماقلت حظي في زماني صفا ... لاحت بروق حزنه وابرقت في سماي\n\nكدرت صفو جوي عقب هاك الصفا ... وابتدى الحزن يلعب في خوافي حشاي\n\n\n\nعن وليفاًنقض عهد الهوى واختفا ... عن عيوني ولا ادري وش سبايب خطاي\n\nقلبها الطاهر اللي مايعرف الجفا ... في دقايق تغير صار يرضى بجفاي\n\n\n\nظنتي يسمع المحبوب هرج القفا ... صدق اللي يدور بالمحبه عناي\n\nياحبيبي ترى طرفي سهر ماغفا ... من عذول المحبه وش يدور وراي\n\n\n\nمن فراقك شقى ليلي لعيني لفا ... ساهراً طول ليلي وادعي في هناي\n\nكان حبي وشوقي والغلا والوفا ... هو خطايا عليك اليوم تدمح خطاي\n\n\n\n\n\n\n\n\n\n\n\n\n\n\nاستمع إلى \"كل ماقلت حظي\" على أنغامي","author":"عبدالله الرشود","composer":"محمد ابراهيم","url":"https://fnanen.com/klmat/alaghany/b/bdr-al7bysh/kl-ma8lt-7zhy.html?arabic=كل ماقلت حظي"}