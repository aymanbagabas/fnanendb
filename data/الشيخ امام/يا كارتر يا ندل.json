{"title":"يا كارتر يا ندل","author":"احمد فؤاد نجم","composer":"الشيخ امام","lyrics":"يا كارتر يا ندل\nحبيبك وصاحبك وصاحب مراتك\nوتبقي أنت صاحبه وصاحب مراته\nوكان والده أيضاً مصاحب حماتك\nوكان برضه والدك مصاحب حماته\nوطول عمره نافذ علي استخباراتك\nوشغّال جاسوسك علي استخباراته\nوقاعد يزوّد رصيد ملياراتك\nوسارق وشايل معاك ملياراته\nوراجل مأمنك وخاين ضميره\nوخايف وحاطط في إيدك مصيره\nودابح في حبك ألوف الضحايا\nودايس في طين الدنس والخطايا\nيقوم لما يطبق عليه المحيط\nتطنّش يا كارتر وتعمل عبيط\nوتخلع وتنسي الحمار والغبيط\nوتاكل عيالك بدون أي عدل\nصحيح إنت ندل","url":"https://fnanen.com/klmat/alaghany/a/alshy5-amam/ya-kartr-ya-ndl.html?arabic=%D9%8A%D8%A7%20%D9%83%D8%A7%D8%B1%D8%AA%D8%B1%20%D9%8A%D8%A7%20%D9%86%D8%AF%D9%84"}