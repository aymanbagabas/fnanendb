{"title":"سالمه يا سلامه","author":"احمد فؤاد نجم","composer":"الشيخ امام","date":"1984","lyrics":"بانوراما الدنيا فــونية صندوق الدنيا عصري\nالصورة من أميركا والصوت من جوا مصري\nلو تفهم كل قصدي أوهب لك نص قصري\nو اكتب لك الوصية على جناح الحمام\nو اتفرج يا سلام لم واتفرج يا سلام\nشوف عندك يا سلام لم واتفرج يا سلام\nهزلية مسرحية على تياترو السلام\nسلام كلام أغاني وعليكم السلام\nما عاد على الغلابة عايد غير الكلام\nو الحالة كل مادا يا سادة يا كرام\nواتفرج يا سلام لم واتفرج يا سلام\nسالمه يا ســـلامه و داليدا رجعت بسلامة\nســـالمه يا سلامه  اه يا ســلمى يا سلامة\nمصرية و من مواليد شــبرا من تحت نفقها ومجاريها\nلـو كانوا ما حرقوش الاوبرا كـانت حتصهلل لياليها\nبالغنوة المدهونة شــفايف غرقانة وســايحة ببلاويها\nسيد درويش اللي حيلتنا سرقوه و باعوه بيعة ندامة\nسالمه يا ســـلامه وداليدا رجعت بسلامة\nســـالمه يا سلامه  اه يا   ســلمى يا سلامة\n\nسالمه يا سلامه كوكا كولا جات بالسلامة\nنشروا الاعلان ملو الجرنان جوا البراويز الدهبية\nوالتلفزيون بالصوت واللون كوكا كولا هي الاصلية\nاشرب يا خفيف بطّل تخاريف\nبلا طيز الطور بلا وطنية\nكوكا كولا تفوق و تروق ضد الافكار الهدامة\nسالمه يا سلامه طيري بينا ورفرفي يا حمامة\nسالمه يا سلامه على مصر التانية أم علامة\nولادة وحبلى وبـــكرية غصبا عن عين اللي باعوها\nلا تغير لونها ولا أوانها ولا تنسى لسانها ،وضربوها\nدي حبال مواويل من فيض النيل وتسلي ولادها يغنوها\nتزرع غناويها بحواريها  على نغمة بكرا البسامة\nيا سالمه يا سلامه  تولد وتقوم بالسلامة","url":"https://fnanen.com/klmat/alaghany/a/alshy5-amam/salmh-ya-slamh.html?arabic=%D8%B3%D8%A7%D9%84%D9%85%D9%87%20%D9%8A%D8%A7%20%D8%B3%D9%84%D8%A7%D9%85%D9%87"}