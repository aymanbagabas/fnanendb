{"title":"وعد الحر","lyricist":"احمد فؤاد نجم","lyrics":"الحظ دا خطي\nو الكلمة دي ليا\nغطي الورق غطي\nبالدمع يا عنيه\nشط الزتون دا شطي\nو الأرض عربية\nنسايمها أنفاسي\nو ترابها من ناسي\nو ان كنت انا ناسي\nما حتنسانيش هي\n\nالحظ دا خطي\nو الكلمة دي ليا\n\nلكتب على عني\nيحرم عليكي النوم\nو احبس ضياعيني\nبدموعي كل اليوم\nقبل الوفا بديني\nزي الصلا و الصوم\nو الدين ف عرف الحر\nهم و مذنة و مر\nو هموم تجيب و تجر\nأحزان مخبية\n\nالحظ دا خطي\nو الكلمة دي ليا\n\nلأكتب على كفي\nو الحبر من دمي\nيا همتي كفي\nيا عزوتي ضمي\nأول ما حنوفي\nبالوعد حنسمي\nباسم اللي مايو صغار\nف المدرسة و الدار\nو المصنع اللي انهار\nفوق الصنايعية\n\nالحظ دا خطي\nو الكلمة دي ليا","url":"https://fnanen.com/klmat/alaghany/a/alshy5-amam/o3d-al7r.html?arabic=%D9%88%D8%B9%D8%AF%20%D8%A7%D9%84%D8%AD%D8%B1"}