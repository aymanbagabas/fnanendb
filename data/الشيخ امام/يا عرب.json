{"title":"يا عرب","author":"احمد فؤاد نجم","composer":"الشيخ امام","lyrics":"يا عرب .. يا عرب .. اسمعوا صوت شعب مصر\nأحفظوا لمصر المكان .. و احنا عالعهد اللي كان\nمصر أوفى من الزمان ..\nو انتو عارفين شعب مصر\nيا عرب يا عرب يا أهل مصر\n\nاللي خانوا العهد بينا .. و استباحوا كل حاجة\nو استهانوا بالعروبة .. و استكانوا للخواجة\nمستحيل حيكونوا منا .. نحنا حاجة و هما حاجة\nهما باعوا الجلابية .. و الوطن و البندقية\nو ا حنا أصحاب القضية ..\nاحنا ما بنبيعش مصر\nيا عرب يا عرب يا أهل مصر\n\n\nيطلع الدجال بزيفو .. يملا وادي النيل ضباب\nينزل الجلاد بسيفو ... يزرع الموت و الخراب\nيطول الليل زي كيفو .... الصباح له ألف باب\nو احنا بوصلتنا بإيدينا .. ما تخافوش من الليل علينا\nمهما غبتو عن عينينا ..\nانتو جوا بقلب مصر\nيا عرب يا عرب يا أهل مصر\n\nسينا و لا .. يافا و لا .. حيفا ولا ... دير ياسين\nاسألوا الشمس اللي هالة .. عللي صحيوا مبدرين\nيزرعوها نور و غلة .. دول جدودنا و لا مين ؟\nحقنا و حتما ً يُعاد .. بس لو بانت سعاد\nو البيان ده لوه معاد ...\nو المعاد حيكون في مصر\nيا عرب يا عرب يا أهل مصر","url":"https://fnanen.com/klmat/alaghany/a/alshy5-amam/ya-3rb.html?arabic=%D9%8A%D8%A7%20%D8%B9%D8%B1%D8%A8"}