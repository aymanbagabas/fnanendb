{"title":"اصحي يا مصر","author":"احمد فؤاد نجم","composer":"الشيخ امام","lyrics":"اصحى يا مصر اصحى يا مصر\nهزى هلالك هاتى النصر\nكونى يا مصر وعيشي يا مصر\nمدي اديكى وطولى العصر\nاصحي وكوني وعيشي يا مصر\n\nاصحى وكونى وعيشي يا مصر\n\nاصحى يا عامل مصر يا مجدع\nوافهم دورك ف الوردية\nمهما بتتعب مهما بتصنع\nتعبك رايح للحراميه\nجهدك عملك رزق عيالك\nعرقك مرقك ولا يهنا لك\nاصحى يا عامل غير حالك\nصون المصنع واصنع مصر\n\nاصحى وكونى وعيشي يا مصر\n\nاصحى يا زارع مصر الخضره\nقدره وخضره ونور وجمال\nابدر غيطك واحمى البدره\nضد الافه والاستغلال\nارضك عرضك باب الدار\nصبحوا مداسه للسمسار\nنعطش ولانشربش عكار\nوصفه قالوها الحكما يامصر\n\nاصحى وكونى وعيشي يا مصر\n\nواصحى يا جندى يا تار الشهدا\nعمى وخالك اختى واخوك\nلجل ما تهدا وتارك يهدا\nفرغ نارك ف اللى خانوك\nيابن الشعب يا حامي الشعب\nانت املنا فى يوم الصعب\nاصحى يا جندى ودق الكعب\nطهر مصر وحرر مصر\n\nاصحى وكوني وعيشي يا مصر","url":"https://fnanen.com/klmat/alaghany/a/alshy5-amam/a97y-ya-m9r.html?arabic=%D8%A7%D8%B5%D8%AD%D9%8A%20%D9%8A%D8%A7%20%D9%85%D8%B5%D8%B1"}