{"title":"صباح الخير","author":"احمد فؤاد نجم","composer":"الشيخ امام","lyrics":"صباح الخير علي الورد اللي فتح في جناين مصر\nصباح العندليب يشــــدي بألحان السبوع يا مصر\nصــبـاح الداية واللفة ورش الملح في الزفة\nصباح يطلع بأعلامنا من القلعة لباب النصر\nسلامتك يامة يا مهرة\nيـــــا حبالة يا ولادة يا سـت الكل يا طاهرة\nسلامتك من آلام الحيض من الحرمان من القهرة\nسلامة نهدك المرضع سلامة بطنك الخضرا\nهناكي وفرحة الوالدة   تضمي الولد يا والدة\nيصونهم لك ويحميهم يكترهم يخليهم\nيجمع شــملهم بيكي يتمم فرحتك بيهم\nصباح الخير علي ولادك صباح الياسمين والفل\nتعيشي ويفنوا حسادك ويسقوهم كاسات الذل\nوبلغ يا ســـــــمير غطاس يا ضيف المعتقل سنوي\nبصوتك دا اللي كله حماس صباح الخير على الثانوي\nوأهلا بيكو في القلعه وباللي في الطريق جايين\nما دامت مصر ولادة\nوفيها الطلق والعادة\nحتفضل شمسها طالعة برغم القلعة والزنازين","url":"https://fnanen.com/klmat/alaghany/a/alshy5-amam/9ba7-al5yr.html?arabic=%D8%B5%D8%A8%D8%A7%D8%AD%20%D8%A7%D9%84%D8%AE%D9%8A%D8%B1"}