{"title":"رسالة الى الحدود","lyricist":"احمد فؤاد نجم","composer":"الشيخ امام","date":"1984","lyrics":"واه يا عبد الودود\nيا رابص ع الحدود\nو محافظ ع اللظام\nكيفك يا واد صحيح\nعسى الله تكون مليح\nو راجب للامام\nأمك ع تدعي ليك\nو ع تسلم عليك\nو تجول بعد السلام\nخليك ددع لابوك\nليجوا مين دابوك\nو يمصخوا الكلام\nواه يا عبد الودود\nع أجولّك و انت خابر\nكل الجضية عاد\nولسة دم خيك\nما شرباش التراب\nحسك عينك تزحزح\nيدك عن الزناد\nخليك يا عبده راصد\nلساعة الحساب\nأن الأوان يا ولدي\nما عاد الا المعاد\nتنفض الشركة واصل\nوينزاحوا الكلاب\nعايزني أكون أبوك\nبتديب لي ثار اخوك\nو الأهل يبلغوك\nدميعا السلام\nواه يا عبد الودود\nكيفك و كيف زمايلك\nعسى الله طيبين\nخالك زناتي داي لك\nضمن المطوعين\nو اختك تطلع يوماتي\nع المستشفى الجديمة\nحاكم ع يمرنوها ف العركة\nتكون حكيمة\nو محمدين موافي\nيتعلم المطافي\nويجولك شد عزمك\nويجولك العوافي\nومن هنا الجرايب و العيلة و العيال\nع يبلغوك سلامهم و لتمتة الردال\nو آخر الكلام نجولك في الختام\nالله يصون بلدنا\nو يحرص السلام\nوالدك حسن محارب\nغفير برد الحمام","url":"https://fnanen.com/klmat/alaghany/a/alshy5-amam/rsalt-ala-al7dod.html?arabic=%D8%B1%D8%B3%D8%A7%D9%84%D8%A9%20%D8%A7%D9%84%D9%89%20%D8%A7%D9%84%D8%AD%D8%AF%D9%88%D8%AF"}