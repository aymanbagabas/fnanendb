{"title":"نيكسون جاء","lyricist":"احمد فؤاد نجم","lyrics":"ا ب ت ث جح\nالف باء\nجونسون روح\nنيكسون جاء\n\nقولوا هأوأو\nأو قولو هاء\nعلى صحافتنا الغير غراء\n\nذات صباح\nيا فتاح\nبالجرانين على ريق النوم\n\nجم على سهوة كبسوا القهوة\nو ابتدأو ف تضييع اليوم\nاللي يقول النصر نميس\nينفع طاكسي\nو يمشي رميس\nو اللي يقول الفورد يا بيه\nأجعص من أجعصها جعيص\n\nواللي يقول جنسن دا احمار\nراجل عقله\nعقل صغار\nمن غير حيث\nينصب ألف جنازة بطار\nبس أهو راح\nو حنرتاح\nو حنتبجح بقى و نقول\nيخرب بيته\nو يدلق زيته\nو يعيش نيكسون لنا على طول\n\nنيكسون عال\nمش بطال\nو اللي يقول غير كدة مقفول\nشفت كلامه\nالا كلامه\nآدي كلام راجل مسؤول\nو لاعنيه\nيا ختي عليه\nفيهم سكس\nما هوش معقول\nو اللي يقول يا بقر\nيا سراكسة\nنيكسون ماله\nو مال النكسة\nو اللي يقول بلوتنا كبيرة\nو اللي يقول مين المسؤول\nو اللي يقول........\nو اللي يقول........\nشوفو بقى يعني\nما تقلقونيش\nآدي صحافتنا و غيرها\nمفيش\nمش عجباكو ؟\nما تلومونيش\nقولو هأوأو\nأو قولو هاء\nعلى صحافتنا غير الغراء\nابتثجحن\nالفن باء","url":"https://fnanen.com/klmat/alaghany/a/alshy5-amam/nykson-ja2.html?arabic=%D9%86%D9%8A%D9%83%D8%B3%D9%88%D9%86%20%D8%AC%D8%A7%D8%A1"}