{"title":"اتجمعوا العشاق","author":"زين العابدين فؤاد","composer":"الشيخ امام","lyrics":"اتجمعوا العشاق في سجن القلعة ... اتجمعوا العشاق في باب الخلق\nو الشمس غنوة من الزنازن طالعة .. و مصر غنوة مفرعة في الحلق\nتجمعوا العشاق بالزنزانة .... مهما يطول السجن مهما القهر\nمهما يزيد الفجر بالسجانة .. مين اللي يقدر ساعة يحبس مصر\n\n...............\n\nتجمعوا و العشق نار في الدم ..... نار تحرق الجوع و الدموع و الهم\nنار تشتعل لما القدم ينضم .... لما الايادي تفور في لم اللحم\nو اللحم متنتور في رملة سينا .... و الكدب بيحجز على أيادينا\nقدم العدو غارسة في لحم ترابي ... و الكدب عشش مخبرين على بابي\nو المخبرين خارجين كلاب سعرانة ... بيجمعوا العشاق في الزنزانة\n\n...............\n\nمصر النهار يطلقنا في الميادين .. مصر البكا .. مصر الغنا و الطين\nمصر الشموس الهالة من الزنزانين .. هالة و طارحة بدمنا بسا تين\nمصر الجناين طرحة مين يقطفها .. مصر الجناين للي يرفع سيفها\nمهما يطول السجن مهما القهر .. مهما يزيد الفجر بالسجانة\nمين اللي يقدر ساعة يحبس مصر","url":"https://fnanen.com/klmat/alaghany/a/alshy5-amam/atjm3oa-al3sha8.html?arabic=%D8%A7%D8%AA%D8%AC%D9%85%D8%B9%D9%88%D8%A7%20%D8%A7%D9%84%D8%B9%D8%B4%D8%A7%D9%82"}