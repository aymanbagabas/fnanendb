{"title":"انا الشعب ماشي","lyricist":"زين العابدين فؤاد","composer":"الشيخ امام","lyrics":"أنا الشعب ماشي وعارف طريقي\nكفاحي سلاحي وعزمي صديقـي\nأخوض الليالي وبعيون أمالي\nأحدد مكان الصباح الحقيقي\nأنا الشعب ماشي وعارف طريقي\n---\nأنا الشعب كفي تقيد الحياة\nتخضر صحاري تبيد الطغاة\nتعلي الحقايق رايات في البنادق\nويصبح تاريخي منارتي ورفيقي\nأنا الشعب ماشي وعارف طريقي\n---\nأنا الشعب مهما يقيموا السجون\nومهما كلابهم تحاول تخون\nحيطلع ناري وأدمر بناري\nبحور الكلاب والسجون من طريقي\nأنا الشعب ماشي وعارف طريقي\n---\nأنا الشعب والشمس وردة في كمي\nونار النهار خيل بترمح في ددمي\nوتقضي ولادي على كل عادي\nومين اللي يقدر يوقف في طريقي\nأنا الشعب ماشي وعارف طريقي","url":"https://fnanen.com/klmat/alaghany/a/alshy5-amam/ana-alsh3b-mashy.html?arabic=%D8%A7%D9%86%D8%A7%20%D8%A7%D9%84%D8%B4%D8%B9%D8%A8%20%D9%85%D8%A7%D8%B4%D9%8A"}