{"title":"ميكي","author":"احمد فؤاد نجم","lyrics":"بصراحة يا أستاذ ميكي\nانك رجعي و تشكيكي\nقاعد لا مؤاخدة تهفلط\nو كلامك رومانتيكي\n\nو لا ناوي تبطل تكتب\nبصراحة كلام بولوتيكي\nعن دور الحل السلمي\nو استعماله التكتيكي\nف الوقت اللي احنا صراحة\nدايخين دوخة البلجيكي\n\nو بلدنا لسه جريحة\nو بتصرخ بالأفريكي\nلو بات التار يا ولادي\nحيبات الذل شريكي\nو الشعب يقول يا بلادي\nبالروح و الدم أفديكي\n\nو حاجات بصراحة بتحصل\nفي بلدنا يا أستاذ ميكي\nبصراحة و لا انت معاي\nو لا طالل من شبابيكي\nو كأنك مثلا مميا\nللسلطان الأنتيكي\nاحياها لاستعمالها\nلستعمار الأمريكي\nرجعت على هيئة ميكي","url":"https://fnanen.com/klmat/alaghany/a/alshy5-amam/myky.html?arabic=%D9%85%D9%8A%D9%83%D9%8A"}