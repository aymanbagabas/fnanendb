{"title":"قيدوا شمعة","lyricist":"احمد فؤاد نجم","composer":"الشيخ امام","date":"1971","lyrics":"قيدوا شمعة يا أحبة و نورولي\nرمشتين من رمش عين\nو بيندهولي\nمن هنا سكة ملامة\nمن هنا سكة ندامة\nسكتين يا للا السلامة\nأمشي فين يا ناس قولولي\nقيدوا شمعة و نورولي\n\nرمشتين من رمش جارح\nفوق عيون السحر طارح\nزادوا نبض القلب حبة\nبالأماني بالمحبة\nو الأماني هناك بشوكها\nطالعة فوق الشط دوكها\nبتلاغيني\nو تناديني\nمن بعيد\nو تقول آديني\nكان بودي\nعايز أعدي\n\nو الظنون بتقولي هدي\nمن هنا سكة ملامة\nمن هنا سكة ندامة\nسكتين ياللا السلامة\nأمشي فين يا ناس قولولي\nقيدوا شمعة و نورولي\n\nقيدوا شمعة يا صبايا\nنورولي و طمنوني\nبحر بيني و بين هوايا\nموجه يشبه موج ظنوني\nكل موجة شايلة شيلة\nحلم ليلة\nو فكر ليلة\nعد موج البحر يا اللي\nشفت حالي و قولي لخلي\nكان بودي عايز أعدي\nو الظنون بتقوللي هدي\nمن هنا سكة ملامة\nمن هنا سكة ندامة\nسكتين يا اللا السلامة\nأمشي فين يا ناس قولولي\nقيدوا شمعة\nو نورولي\nمال يا قلبي العشق بينا\nمال\nو خالي البال يلومنا\nمال وقال للشوق يجينا\nفي الليالي يقل نومنا\n\nبين مسانا\nو بين صباحنا\nنصحى و الناس نعسانين\nموعودين بالحرح يا احنا\nو الدوى للموعدين\nايه دا كل يا قلبي ايه دا\nشوف طريق العقل و اهدا\nمن هنا سكة ملامة\nمن هنا سكة ندامة\nسكتين يا للا السلامة\nأمشي فين يا ناس قولولي\nقيدو شمعة\nو نورولي","url":"https://fnanen.com/klmat/alaghany/a/alshy5-amam/8ydoa-shm3t.html?arabic=%D9%82%D9%8A%D8%AF%D9%88%D8%A7%20%D8%B4%D9%85%D8%B9%D8%A9"}