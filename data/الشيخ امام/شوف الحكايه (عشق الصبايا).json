{"title":"شوف الحكايه (عشق الصبايا)","author":"بيرم التونسي","composer":"الشيخ امام","date":"1984","lyrics":"شوف الحكاية يا ولد شوف الحكاية\nعشق الصبايا يا ولد طوّل معايَ\nمنهم هنايا يا ولد منهم أسايا\nوهما جرحي ياولد وهما دوايَ\nزرع الوداد على غير ميعاد بقى شغلتي\nأزرع وأبيع قبل الربيع من جنتي\nوأحلف ما أتوب وان شاء الله أتوب في محبتي\nدا الصبر طيب يا ولد صبرك معاي\nحبيت سواد العين سنة  ونسيت صباحي\nوغرقت في ليل الضنى عطشان وصاحي\nولما بان ورد الشفايف لون جراحي\nطاوعت قلبي ورحت له والشوق ورايَ\nلو الأخ اللي بأتوى فيه يصبح مراعي\nلأطوي المداين على القدم وأمشي له ساعي\nوأفرد قلوعي يا ولد وأركب شراعي\nأنا وحبيبي في الهوى على هوايَ","url":"https://fnanen.com/klmat/alaghany/a/alshy5-amam/shof-al7kayh--3sh8-al9baya-.html?arabic=%D8%B4%D9%88%D9%81%20%D8%A7%D9%84%D8%AD%D9%83%D8%A7%D9%8A%D9%87%20(%D8%B9%D8%B4%D9%82%20%D8%A7%D9%84%D8%B5%D8%A8%D8%A7%D9%8A%D8%A7)"}