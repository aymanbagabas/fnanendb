{"title":"شال الهوى","author":"احمد فؤاد نجم","lyrics":"شال الهوى بينا\nحط الهوى تاني\nو احنا و السفينا\nفي بحر الأماني\nعمي يا للي ماشي\nع الشط القريب\nقوللي و انت ماشي\nلأ و طيب\nحبي راح ماجاش\nمش حييجي تان\nشال الهوى بينا\nحط الهوى تاني\nشال الهوى شاله\nبان المستخبي\nشاف قلبي نداله\nيا عيني يا قلبي\nحط الهوى شاله\nخبى السحر عني\nهو الهوى ماله\nداير باله مني\nكل ما يلاقينـــــــــــي\nاشوف عينه تراعيني\nكأنه بينادينــــــــــــي\nأفوت أهلي و جيراني\nشال الهوى بينا\nحطالهوى تاني\n\nشال الهوى شيلة\nحطالهوى حطه\nهما يوم و ليلة\nكان فرش و غطى\n\nشال الهوى بيا\nمن بين الحبايب\nحط الهوى بيا\nو أنا قلبي دايب\nو التقيتني ماشي\nأدور ما التقاشي\nو اللي راح ما جاش\nفكرني و نساني\n\nشال الهوى بينا\nحط الهوى تانى\nشال الهوى بينا\nرحنا عشمانين\nحط الهوى بينا\nجينا عطشانين\nيا عشاق بلدنا\nيا ولاد الغرام\nلا رحنا استفدنا\nو لا جينا بسلام\nخدنا الهوى رحنا\nو احنا زي ما احنا\nو ارجعنا بجراحنا\nو بحبة أماني\nشال الهوى بينا\nحط الهوى تاني","url":"https://fnanen.com/klmat/alaghany/a/alshy5-amam/shal-alhoa.html?arabic=%D8%B4%D8%A7%D9%84%20%D8%A7%D9%84%D9%87%D9%88%D9%89"}