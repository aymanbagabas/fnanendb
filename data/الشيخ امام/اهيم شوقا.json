{"title":"اهيم شوقا","lyricist":"احمد فؤاد نجم","composer":"الشيخ امام","date":"1984","lyrics":"زمان لما افترقنا ليل الطريق سرقنا وتهنا في المسالك\nانا المجروح وانتي حزينه زي ماانتي عنيده في امتثالك\nتعبنا ياحبيبتي تعبنا م العناد طريق واعر فرقنا وتهنا في البلاد\nمع انك ياحبيبتي حياتك في الوداد وانا عارف نهايتي في البعاد\nعذابك وحشني وعشقك هبشني وقلبك فرشني جناين وقمره\nراجع لك ياسمرا\nاهيم شوقا اعود شوقا الى لماكي وسلسبيلي\nياسمرا ياللي الهوى رماني\nوتهت فيكي وضاع زماني\nيحدفني بحرك لبر تاني\nيجيبني شوقي او تندهيلي\nاهيم شوقا اعود شوقا الى لماكي وسلسبيلي\nهربت منك لقيتني فيكي\nبعدت عنك قربت ليكي\nسهرت وحدي اتونست بيكي\nغلب حماري وتاه سبيلي\nاهيم شوقا اعود شوقا الى لماكي وسلسبيلي","url":"https://fnanen.com/klmat/alaghany/a/alshy5-amam/ahym-sho8a.html?arabic=%D8%A7%D9%87%D9%8A%D9%85%20%D8%B4%D9%88%D9%82%D8%A7"}