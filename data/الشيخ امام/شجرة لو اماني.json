{"title":"شجرة لو اماني","lyrics":"يا اماني يا شجره ف بستاني\nبتفرع يا ما وتعلو ..\nوبيستناها الفكهاني\nولا تطرح غيركلمه لو ..\nلوأغمض وافتح تانى\nالاقينى طاير فى الجو\nوالشمس عروسه مقابلانى\nبالطرحه الدهبي وبالضو ..\nلاخطف طرحتها وفرحتها\nوانزل فى اللحظه وفى التو\nابدر انورها واشواقي\nع الارض تنور تحلو ..\nوالمس بالكف المتحني\nع الزرع يبشر ويمني\nوالحب يرعرع ويغني\nوالعمر يهني ويغلو ..\nويقوموا الناس فى الفجريه\nوالصبح بيضحك هأ او\nوالليل بعيونه الحراميه\nبيعيط خايف م العو ..\nوامانى كتيره مشاغلانى\nممكن تتحقق يوم او\nعلى راي صاحبنا الفكهاني\nلو تطرح يوم شجره لو ..","url":"https://fnanen.com/klmat/alaghany/a/alshy5-amam/shjrt-lo-amany.html?arabic=%D8%B4%D8%AC%D8%B1%D8%A9%20%D9%84%D9%88%20%D8%A7%D9%85%D8%A7%D9%86%D9%8A"}