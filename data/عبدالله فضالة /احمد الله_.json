{"title":"احمد الله","lyrics":"أحمد الله وأشكره وأثني عليه .. كافل الأرزاق خلاق الأمم\n\nجل شانه مالنا رب سواه .. موجد المخلوق كله من عدم\n\nيا إله العرش يامن لا يضام .. أسألك وأدعوك باسماك العظم\n\nاتفكني من شر عجز ٍ جايرات .. من تبلني تقل طلاب دم\n\nكلهن عندي على ما قيل بين .. محللات بجرورهن ما قد حرم\n\nغافل ٍ عنهم ولا فيهم دريت .. لكن العجز محنني بالتهم\n\n\n\nأربع وافيتهن أمس الضحى .. في طريق السوق يا مال الوهم\n\nملتفت خلفي ولاهن واقفات .. وقفن مشبهرات كالغنم\n\nقالت الأولى سمعنا قيل مات .. وهذا هو حي يتركز كالعلم\n\nما هقينا يقوم من ذاك المطيح .. صاقعات ٍ تصقعه مسرع سلم\n\nمايموت بساع طراد الهوى .. وإبليس مايخرب العشه لو هدم\n\nقالت الأخرى وهي صوبي تشير .. افطنوا له زين ما بقلبه رحم\n\n\n\nمن يبشرني بموته لو يموت .. أعطيه ما أملك و اكتب بالقلم\n\nلا على نفسي ولا هذا جزاه .. من يفك العجز من هذا الصنم\n\n\n\nالثالثة قالت وهي تمتاز غيظ .. صددوه بسكة وبننتقم\n\nنضربه يا ناس لين انه يموت .. نقطع الأنفاس عنه والنسم\n\nقبل يا جانا ترى ماله أمان .. وإن تولانا ترى فينا حكم\n\nما بقلبه رحمة لو هو يقول .. لو ينال العجز خلاهن رجم\n\nالرابعة قالت تراكن قاصرات .. ماعرفتوا كلكم صرتوا غشم\n\nذا جزاه بليل روحوا واعزموه .. وبرزوا له بالغظي ترف القدم\n\nقولوا المجمول طرشنا عليك .. ملزم ٍ يبغيك هذا مالزم\n\nلي سمع تطرون له صافي الجبين .. أبرم الساقين مروي الجسم\n\nأدعج العينين ياويله عليه .. بنت ذاك وذاك تخدمها الخدم\n\nيبي يجي معكم ترى في كل حال .. وأظهروا له بالطريق من الكرم\n\nولا دخل للبيت خل يكتب وصاة .. نربطه ونزيد برباط عسم\n\nوفي قصاميل السعف نركض عليه .. نضربه لين يغدي جسمه لحم\n\nذا جزاء منهو يصير لنا حريض .. من يعادي العجز يبشر بالندم\n\nانظر الصغرى بهم تسعين عام .. عمرها والشيب بالراس احتدم\n\nتلتفت وتقول سمعوا يابنات .. كلكم بالعرف من أهل العزم\n\nساعدوني وكلنا نهجم عليه .. هجمة الماخوذ في يوم الزحم\n\nيحسبنِّي بكل هذا مادريت .. وعن حكيهن يحسبنِّي في صمم\n\n \nاستمع إلى \"احمد الله\" على أنغامي","url":"https://fnanen.com/klmat/alaghany/3/3bdallh-fdhalt/a7md-allh.html?arabic=احمد الله"}