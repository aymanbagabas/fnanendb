{"title":"هات يا قلبي","lyrics":"هات يا قلبي عليهم عاد هات\nيوم شفت السمر جنّي مقبلات\nكاملات الزين هن سيد البنات\nأرياقهم يا قلب سكر مع نبات\nمآخذين الحق بشهود وثبات\nخص بن لعبون يوم إنه يمر\n\nلو تشوف البيض بالحنّة تهوس\nفوق كبد أهل الهوا تمشي تدوس\nبس نظرة وزاهيات (ن) باللبوس\nوبالمراقد كنهن طين السرات\n\nأقسمت بالله وتورخت اليمين\nلأزيّد السمرا على البيضا سهمين\nباتديّن يا حمد وإنت الضمين\nعاملت بالدين كل الكاينات\n\nيا عديم الراي يللي لي تلوم\nالسمر اركن على قلبي سهوم\nكم راعي مال خلّوه معدوم\nقيس قبلي ضيّع فروض الصلاة\n\nجتني البيضا وقالت يا حسين\nليش زودت السمر وإحنا غايبين\nنادهم للحكم وإحنا حاضرين\nوإحكم بعدلك وخل ما فات فات\n\nجن كل البيض والسمر حضرن\nواهنيا حسين قدامه سطرن\nكني بجنّات وأغصان ثمرن\nطال عمرك وا حلو إقبال البنات\n\nإبتدن البيض ثم صارت تقول\nيا أمير حسين إسمع ما أقول\nوإحكم بإنصاف لا تصير مهبول\nخل حكمك بالعدل وإحكم ثبات\nما تقول بنا وحنّا مسفرين\nوالسفر أحسن من الظلما يقين\nلي نظرت البيض تلقا لك جبين\nوخدود تاضي كالشموس الطالعات\n\nالسمر يا حسين وش تلقى بهم\nلا جمال ولا كمال ولا فهم\nأِشهد إن البيض أحسن منهم\nالبيض كالأمهار وإن جن مقبلات\n\nقالت السمرا علامك تغلطين\nحنا فتات المسك وإحنا المؤنسين\nأرياحنا العنبر ومسك وياسمين\nحنّا هل القعدات وإحنه الغاويات\nوإلا العذارى البيض من بد الملا\nمالقات (ن) ما بهن نتفة حلا\nكم واحد (ن) يا حسين بالسمر إبتلى\nمن نصانا ما يمل من المبات\n\nضحكت البيضا وقالت ذا تمام\nما نصاكم واحد إلا وينام\nوش يقابل يا مسلّم يا سلام\nالسمر للبيض صارن خادمات\n\nشفت مجلسنا علينا يبيطول\nقلت يا غزلان سمعوا ما أقول\nكلكن حسنات وكلن له قبول\nكلكن بالزين والله كاملات\n\nفضّ مجلسنا وجينا نبنقوم\nيوم أخذنا وذا التي جتنا تزوم\nوصرخت يا حسين إقعد لا تقوم\nليش تنسى السود وهن الغاويات\n\nقلت بسم الله وش ذا اللي دهم\nحتى سعيّده جاية تبغي سهم\nإطردوها يا عساها للوهم\nكل برطم منها عشر وزنات","url":"https://fnanen.com/klmat/alaghany/3/3bdallh-fdhalt/hat-ya-8lby.html?arabic=&#x647;&#x627;&#x62A; &#x64A;&#x627; &#x642;&#x644;&#x628;&#x64A;"}