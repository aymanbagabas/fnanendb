{"title":"لو فات الأوان","lyricist":"مصطفى الضمراني","composer":"محمد الموجي","lyrics":"اشوفه وانا صاحيه .. واقابله في المنام\nوليل ونهار في سيرته .. وماليش غيره كلام\nخايفه في بعاده ينسى\nويسيبني للزمان\nويجيني بعد مده\nويكون فات الأوان\nيا خوفي يا قلبي لو فات الأوان\n\nاسأل عليه الليل .. اسأل نجومه والقمر\nاسأل عليه الشوق .. اسأل عينيه والسهر\nويقولولي الحب غاب\nوالأمان والصبر داب\nوالأمل اصبح بعيد\nوالسؤال مالوش جواب ..\nخايفه في بعاده ينسى\nويسيبني للزمان\nويرجع لي بعد مده\nويكون فات الأوان\nيا خوفي يا قلبي لو فات الأوان\n\nحبيبي ياللي ناسيني .. يا الف الف حبيب\nحبيبي آمتى تجيني .. ولامتى ناوي تغيب\nالدقه في قلبي .. بتنطق اسمك\nوالنظره في عيني .. ماتشوفش إلا رسمك\nويسيبني للزمان\nويرجع لي بعد مده\nويكون فات الأوان\nيا خوفي يا قلبي لو فات الأوان","url":"https://fnanen.com/klmat/alaghany/3/3tab/lo-fat-alaoan.html?arabic=%D9%84%D9%88%20%D9%81%D8%A7%D8%AA%20%D8%A7%D9%84%D8%A3%D9%88%D8%A7%D9%86"}