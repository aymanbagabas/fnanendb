{"title":"البارحه خذت القرار","author":"عبداللطيف البناي","composer":"محمد شفيق","lyrics":"البارحه خذت القرار .. البارحه\nالبارحه كنت بقراري واضحه\nنويت إني ابتعد .. عزمت لا لا ما ارد\nلاكن وعيت الصبح .. لاكن وعيت الصبح\nلقيت نفسي مسامحه .. لقيت نفسي مسامحه\n\nعيبي إني اتسرع في قراري\nوبدقايق القا شوقي بإنتظاري\nاصفح وانسى كل شي .. حتى وهو المخطي علي\nواللي قررته في ليلي .. ينمحي ويى نهاري\n\nالله الله انا مدري وش علامي\nدايم انوي واتراجع في كلامي\nانفعل واحكي واقول .. بنسى حبه على طول\nوالغريبه لما اهدأ .. توقف الطيبه أمامي\n\nالمصيبه لو يفارقني ثواني\nاتملل من حياتي ومن زماني\nابتدي اسأل عليه .. توله إيديني لإيديه\nاعتذر له وابتسم له .. وانا مو مخطي وجاني","url":"https://fnanen.com/klmat/alaghany/3/3tab/albar7h-5zat-al8rar.html?arabic=%D8%A7%D9%84%D8%A8%D8%A7%D8%B1%D8%AD%D9%87%20%D8%AE%D8%B0%D8%AA%20%D8%A7%D9%84%D9%82%D8%B1%D8%A7%D8%B1"}