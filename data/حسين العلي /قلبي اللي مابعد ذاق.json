{"title":"قلبي اللي مابعد ذاق","author":"احمد الناصر","lyrics":"قلبي اللي مابعد ذاق للراحه طعم ... يوم واحد والله اني ماخبره ذاقها\nعايش ٍ مابين هم ٍ شديد وبين الم ... يالله انك ترحم الحال ياخلاقها\n\nارحم اللي جسم حاله غدا مثل القلم ... تلعب الارياح به لعبها باوراقها\nانبرى مما يرى من ظليمه ومن وهم ... من هموم ٍ طاقها القلب ماحد طاقها\n\nلي ثمان سنين او اكثر على ساق وقدم ... ترعد المزنه ولا لاح لي براقها\nواتجبر واتصبر لا ياصبر الندم ... ضاقت الدنيا بعيني وضاق اخناقها\n\nجادل ٍ سبحان رب ٍ خلقها من عدم ... مع حلاوتها حلو خلقها واخلاقها\nاحسب إن القلب يسلم لكن ماسلم ... صابته واستبدلت وصلها بفراقها","url":"https://fnanen.com/klmat/alaghany/7/7syn-al3ly/8lby-ally-mab3d-zaa8.html?arabic=&#x642;&#x644;&#x628;&#x64A; &#x627;&#x644;&#x644;&#x64A; &#x645;&#x627;&#x628;&#x639;&#x62F; &#x630;&#x627;&#x642;"}