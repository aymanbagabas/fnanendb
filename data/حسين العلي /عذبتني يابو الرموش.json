{"title":"عذبتني يابو الرموش","lyrics":"عذبتني يابو الرموش المظاليل ... وان كان ضعت انت السبب في ضياعي\nعينك تنام ودمع عيني هماليل ... انا اشهد إنك ظالم ٍ ما تراعي\nوعيني من اجلك مابعد غمضت ليل ... وإليى غفت قلبي يجيه التياعي\nومادام هذا من هواك المحاصيل ... مجبور اقولك ياحبيبي وداعي\nبحجز على لندن تذاكر وترحييل .... واخذ بدل ذا القلب قلب ٍ اصطناعي\nقلب ٍ صناعي مابه احساس ويميل ... وظيفته للدم يعطي اندفاعي\nعلى قناة الحب مافيه تحوييل...وعن حب كل الناس فيه اقتناعي\nوالقلب الاول لك الفّه ابمنديل ... واقول هذا القلب ما منه داعي\nهذا الذي شاف العنا والغرابيل ... هذا السبب في حسرتي والتياعي\nإخذه مادامه ما يبي عنك تبديل ... هديتك يابو العيون الوساعي","url":"https://fnanen.com/klmat/alaghany/7/7syn-al3ly/3zabtny-yabo-alrmosh.html?arabic=عذبتني يابو الرموش"}