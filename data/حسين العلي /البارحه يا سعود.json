{"title":"البارحه يا سعود","lyrics":"البارحة ياسعود سهران ما أمسيت\nأرعى نجوم الليل مما جرالي\nمن سبته لني بحي ٍ ولاميت\nمن عقب فرقى الزين عز حالي\n\nقال الوداع وغالي الدمع هليت\nمن لوعتي تصفق يميني شمالي\nومن القهر ياسعود ياماتمنيت\nالموت دون فراق خل ٍ صفالي\n\nمن غيبته لاشك ياما تعنيت\nعجزت أعيش العمر بعده لحالي\nياسعود أنل لاجيت اباسلى وسجيت\nجاء عاذل ٍ يطريه ثم ٍ طرالي\n\nوليا طرا فاضت عيوني وونيت\nقلت آه ليتك يا عذابي قبالي\nياعزوتي ياسعود وياخوك مليت\nوأصبحت بحر ٍ من العنا عزتالي","url":"https://fnanen.com/klmat/alaghany/7/7syn-al3ly/albar7h-ya-s3od.html?arabic=%D8%A7%D9%84%D8%A8%D8%A7%D8%B1%D8%AD%D9%87%20%D9%8A%D8%A7%20%D8%B3%D8%B9%D9%88%D8%AF"}