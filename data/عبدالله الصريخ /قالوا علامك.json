{"title":"قالوا علامك","lyrics":"قالـوا علامـك بالتفاكيـر غرقـان\n\nفي ساعةٍ تحضر وساعـه تغيبـي\nقلت إتركوا قلبٍ تولتـه الأحـزان\n\nهذا من الله ياعـرب هـو نصيبـي\nماتوجسون اللـي بقلبـي وماجـان\n\nساكت على جرحي ولااحدٍ دري بي\nمصبرٍ روحن علـى حـر نيـران\n\nبرجي أنـا الله عالـمٍ كـل غيبـي\nاللي يطيـح بحـب زيـنٍ وفتـاّن\n\nدواه صعبٍ فـي إيديـن الطبيبـي\nأقولها من قلبي ماهـو مـن لسـان\n\nوالدمع يـذرف سايـلٍ بالسريـري\nعليك ياللي صافـيٍ كـل الأزمـان\n\nواليوم بينـت الجفـا لـك تعذيبـي\nعدت سنيـن ماخبرنـاك زعـلان\n\nتقبل وتقفي كـل صبـح ومغيبـي\nتجيني ولهـانٍ وأنـا مثـل ولهـان\n\nو لاتستمتع حكي العرب لو حكي بي\nيقول أنا ما أنساك لو كنـت تنسـان\n\nأنا على مـر الزمـن لـك حبيبـي\nوش غيرك ثاني وخـلاك تجفـان\n\nوداعك لي عقب المحبـه حريبـي\nان كان من بين العرب جاك شيطان\n\nإشرح لـي الغايـه وبيّـن طليبـي\nأنـا وهـو ويـاك وكـل برهـان\n\nوالحق يظهـر لـو زمـانٍ بعيـدي\n\n\n\n\nمحمد بن عبدالعزيز لعبيد الله","author":"محمد بن عبدالعزيز لعبيد الله","url":"https://fnanen.com/klmat/alaghany/3/3bdallh-al9ry5/8aloa-3lamk.html?arabic=قالوا علامك"}