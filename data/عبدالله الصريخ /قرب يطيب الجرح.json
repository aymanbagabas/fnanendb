{"title":"قرب يطيب الجرح","author":"سليمان بن عبد الله السلامه","lyrics":"قرب يطيب الجرح لولاي مريت\nعـلـى دروبٍ ذكرتني بخلـي\n\nوقفت حاير بين شوق وتناهيـت\nقلبي ينوح ودمع عينـي يهلـي\n\nأبكي حبيب راح أقفى وانا أقفيت\nيومه على ذا الدرب فينـي يهلي\n\nيوم الليالي لي علــى ماتمنـيت\nيوم العذول اللي يلومـن مولـي\n\nواليوم والله من هوانـا تشكيت\nغـاب الذي لايام عمري يحلـي\n\nغاب وتركني غارقٍ بالتناهيـت\nمابعده أحــدٍ في حياتي يسلـي","url":"https://fnanen.com/klmat/alaghany/3/3bdallh-al9ry5/8rb-y6yb-aljr7.html?arabic=%D9%82%D8%B1%D8%A8%20%D9%8A%D8%B7%D9%8A%D8%A8%20%D8%A7%D9%84%D8%AC%D8%B1%D8%AD"}