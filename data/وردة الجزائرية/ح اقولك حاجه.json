{"title":"ح اقولك حاجه","author":"حسين السيد","composer":"رياض السنباطي","lyrics":"ح اقول لك حاجة اسمعها وفكر فيها وانساها\nوقبل ما تنسى رجعها وهات الرد وياها\nبحبك\n\nكتير من قبلي قالوها وليل ونهار يعيدوها\nوفضلوا سنين يقولوها\nوانت ولاانت على بالك\nما حدش يوم شغل يومك\nوعمر الليل ما شاف نومك\nومهما رجعوا وقالوا لك\nماحدش زيي قالها لك\nواديني باقولها اسمعها\nوهات الرد وياها\nبحبك\nبقى لي زمان وانا خايفة\nوعايزة اقولها مش عارفة\nواقولها ازاي وانا شايفة\nزحام الشوق على بابك\nأتاري قلبك الخالي\nبيشبه في الهوى حالي\nساعتها قلت انا ف بالي\nماروحش انا ليه واقولها لك\nواديني باقولها اسمعها\nوهات الرد وياها\nبحبك\nياخوفي لو يطول وجدي\nواكون بابني الأمل وحدي\nوانا اللي الشوق على خدي كتبها لي\nبكلمة وانت جواها\nسقاها الشوق ورواها\nتعال نعيش فى معناها\nهنى قلبي وراح بال...\nواديني باقولها اسمعها\nوهات الرد وياها\nباحبك","url":"https://fnanen.com/klmat/alaghany/o/ordt-aljzairyt/7-a8olk-7ajh.html?arabic=%D8%AD%20%D8%A7%D9%82%D9%88%D9%84%D9%83%20%D8%AD%D8%A7%D8%AC%D9%87"}