{"title":"ماخترناش","author":"عبدالوهاب محمد","composer":"حلمي بكر","lyrics":"ماخترناش .. ماخترناش\nماخترناش نعشق بعضينا .. ماخترناش\nماخترناش .. ماخترناش\nده المكتوب اتحكم فينا .. ما خيرناش\nبخت .. وقسم .. ونصيب\nنصيب .. نصيب\nلا قصد ولا ترتيب .. نصيب\nمااحنا يا عيني بينك وما بيني .. ما قصدناش\nوهو كده يبقى الحب حقيقي .. ولا بلاش\nوعدي علينا .. اه مش بايدينا\nهو كده .. كده .. كده هو\nالحب يا روحي هو كده .. كده هو\nيا اما بلاش .. اما بلاش\nكده .. كده .. كده .. كده\nكده .. كده هو .. يا اما بلاش\nسيبك بقى سيبك .. اي والله سيبك\nسيبك بقى من قولت النظره والاعجاب\nوالا سلامنى .. والا كلامنى م الاحباب\nوالا لقانا .. بروح ولهانه\nدول اسباب ..\nواللي مقدر .. مننا اكبر\nمهما تقدر والا تحس\nيبقى سؤال .. ومالوهش جواب\nمتقولشي احنا اخترنا لروحنا\nاحنا ما نملك حاجه لروحنا\nواللي جمعنا قدر غلاب\nانا من اول مره صادفتك .. زي ما اكون في خيالي قابلتك\nقبل كده بسنين وسنين .. سنين سنين\nوانت كمان حسيت م الاول .. انك تعرفني م الاول تعرفني\nوكانن سوى متواعدين .. متفاهمين بالاشواق\nوكانن سوى متفاهمين .. متوافقين في الاذواق\nمين قدمنا لبعض محدش .. الا شعور قلبين هايمين\nاو نصين كملوا بعضيهم .. وما دريوش من حن لمين\nليه اخترتني من ملايين .. ليه اخترتك من ملايين","url":"https://fnanen.com/klmat/alaghany/o/ordt-aljzairyt/ma5trnash.html?arabic=%D9%85%D8%A7%D8%AE%D8%AA%D8%B1%D9%86%D8%A7%D8%B4"}