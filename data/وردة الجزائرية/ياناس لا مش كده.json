{"title":"ياناس لا مش كده","author":"محمود نواب","composer":"سيد مكاوي","date":"1983","lyrics":"ياناس ياناس لا مش كده الحب ده اصله رضا\nبتغيروا ليه من حبنا ياريت تحبوا زيينا ياريت ياريت\nالحب فيكم ومنكم اما الخصام من صنعكم\nلو تسالوني حاقولكم انا عاشقه عقبال عندكم\nحبيبي حبيبي حبيبي\nحبيبى قلبه ودقته انغام بتسبق خطوته\nوكلام ادوب في رقته وحنان بتنطق لمسته\nلو تقدرو تتصورو دنيتنا حلوه قد ايه\nاو لو في يوم تفكرو تحبو كان راح يجرى ايه\nدنيا المحبه والوفا يامنصفين اتغيرت\nولا الزمان اصبح ضنين\nولا احنا مش قد الهوى ولا الحنين؟\nهيا الطيور بعد الرضا تهجر كدا وتغيب سنين\nالحب بسمه فوق شفايف مجروحين\nالحب غنوه بس مين يفهمها مين","url":"https://fnanen.com/klmat/alaghany/o/ordt-aljzairyt/yanas-la-msh-kdh.html?arabic=%D9%8A%D8%A7%D9%86%D8%A7%D8%B3%20%D9%84%D8%A7%20%D9%85%D8%B4%20%D9%83%D8%AF%D9%87"}