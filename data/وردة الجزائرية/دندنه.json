{"title":"دندنه","lyricist":"عبدالوهاب محمد","composer":"بليغ حمدي","lyrics":"أنا غيرك ماليش بعدك مفيش\nأنا مهما أقول بهواك\nكل الكلام ما يكفينيش\nولا الزمان ما يقضينيش ومافيش\nوروح روح عد أوراق الشجر\nروح روح عد حبات المطر\nعد النجوم عد البشر روح وتعال\nعد النجوم عد البشر بس تعال\nوتعال هنا تلاقيني تلاقيني أنا\nقد حبي ما فيش وبعده ما فيش\n\nحياتي روح قلبي أنا\nأنا شوقي ليك شوق البلابل للغنا\nوفرحي بيك فرح اللي نال كل المنى\nوحبي ليك\nأكتر كمان من حبي أنا لروحي أنا\nولولاك ما كان عمري اغتنى\nأنس وهنا\nولا دندنة\nولا كنت حسيت بالربيع\nفي كل أيام السنة وروح روح عد أوراق الشجر\nروح روح عد حبات المطر\nعد النجوم عد البشر روح وتعال\nعد النجوم عد البشر بس تعال\nوتعال هنا تلاقيني تلاقيني أنا\nقد حبي ما فيش وبعده ما فيش\n\nأنا عاشقة أنا\nشوفتوش يا ناس عاشقة بتحلف بالهنا\nأهو أنا\nوأنا مهما أقول بهواك أنا\nعاشقاك أنا\nما أوصلش للي بحس بيه ما أوصلش أنا\nوأنا مهما أقول وأعيد وأقول وأزيد أنا\nما أتعبش أنا\nفي حد يتعب م الهنا؟ لأ يا أنا!\nأنا مهما أقولك يا أنا كلمة أنا\nتطلع كدة\nكدة كدة متلحنة! ويا وعدي يا قسمتي\nياللي مكتوب لي أنا\nانتا اللي خليتلي\nالليالي حنينة وملونة\nولولاك ما كان عمري اغتنى\nأنس وهنا\nولا دندنة\nولا كنت حسيت بالربيع\nفي كل أيام السنة\nوروح روح عد أوراق الشجر\nروح روح عد حبات المطر\nعد النجوم عد البشر روح وتعال\nعد النجوم عد البشر بس تعال\nوتعال هنا تلاقيني تلاقيني أنا\nقد حبي ما فيش وبعده ما فيش","url":"https://fnanen.com/klmat/alaghany/o/ordt-aljzairyt/dndnh.html?arabic=%D8%AF%D9%86%D8%AF%D9%86%D9%87"}