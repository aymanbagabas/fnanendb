{"title":"مستحيل","author":"محمد الشناوي","composer":"محمد الموجي","lyrics":"مستحيل ده مستحيل لو عملت المستحيل\nهو جرحي كان شوية ولا دمعي ودمي ميه\nولا أنا قاسيت قليل ..\nبعد عمايلك أنا إشتاقلك متهيألك\nمستحيل .. مستحيل لو عملت المستحيل\nإتمنيت أسهر أيامي وأنام أحلامي بين أحضانك\nوإستنيت يصحى لي ضميرك ويصحي عطفك وحنانك\nإستنيت بحنيني وحبي وأملي ويأسي\nكنت بحبك حب ما صدقتوش أنا نفسي\nكنت أسمعلك دقت بابي قبل ما توصل عند الباب\nكانت الفرحة معاك طايرة بي قبل سمانا ما تبقى سحاب\nكنت حياتي .. عمري .. وروحي .. خليتني أمشي أكلم روحي\nهو جرحي كان شوية ولا دمعي ودمي ميه\nولا أنا قاسيت قليل ..\nبعد عمايلك أنا إشتاقلك متهيألك\nمستحيل .. مستحيل لو عملت المستحيل\nجاي تقول معلش خلاص وتكلمني عن الإخلاص\nوتبكي ليه وليك عين تبكي وتلومني\nلأول مرة أشوف القسوة تبكي\nوتشكي مني بعد ده كله يا ظالمني\nلأول مرة أشوف الظلم يشكي\nكلام سمعته كتير أيام ما كنت بأغير\nوأغضب وتنده لي م الفرحة قلبي يطير\nكنت وحيدي وكنت وحيدك\nضعنا إحنا الإثنين من إيدك\nهو جرحى كان شوية ولا دمعي ودمى ميه\nولا أنا قاسيت قليل ..\nبعد عمايلك أنا إشتاقلك متهيألك\nمستحيل .. مستحيل لو عملت المستحيل","url":"https://fnanen.com/klmat/alaghany/o/ordt-aljzairyt/mst7yl.html?arabic=%D9%85%D8%B3%D8%AA%D8%AD%D9%8A%D9%84"}