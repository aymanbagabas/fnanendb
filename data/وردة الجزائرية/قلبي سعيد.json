{"title":"قلبي سعيد","author":"عبدالوهاب محمد","composer":"سيد مكاوي","lyrics":"قلبي سعيد وإياك ياحياتي\nفرحان فرحة قلب اتهنّى\nأيوه اتهنى بيوم العيد\nحبك خلّى الكون بعينيّا..\nأجمل عالم من حواليّا..\nكله جديد في جديد..\n\nأول مرة أشوف الدنيا.. دنيا كبيرة ومش سايعاني\nأول مرة لاقت عمري.. طعم ومعنى جميل إنساني\nأول مرة لما آجي أتكلم.. ألقى كلامي كأنه أماني\nأول مرة أحس بإني... بعد الحب بقيت شيء تاني\nعندي شعور وردة ترقص بالأغصان\nحاسة بنشوة عصفور غنى له الكروان\nآه لو تعرف بس يا..غالي.. إنت بقيت إيه بالنسبه لي\nروحي..عقلي..قلبي..آمالي\nإنت المنى من غير تحديد\n\nحبك جالي في وقته يا روحي.. جالي في وقته تمام\nجالي ملاني سعادة ماشفتش.. زيها كده ولا في الأحلام\nليه نتصوّر إن هنايَ كله وصف.. بأحلى معاني\nوإلا يصدق لما أقول له إن زماني زمانه التاني\n\nللدرجه آدي هواك غيّرني؟!.. للدرجه آدي الهوى خلاني:\nروح شفافة،.... ونظرة مالهاش غير الحب أماني\nعايز الحب لكل العالم ويهنيه زي ماهناني\nكل الناس سوى يبقوا حبايب، ولافيش حب يعيش وحداني\nيفضل نور الحب علينا ليل ونهار\nهناء وسرور\nيزيدونا مودة\nباستمرار.....","url":"https://fnanen.com/klmat/alaghany/o/ordt-aljzairyt/8lby-s3yd.html?arabic=%D9%82%D9%84%D8%A8%D9%8A%20%D8%B3%D8%B9%D9%8A%D8%AF"}