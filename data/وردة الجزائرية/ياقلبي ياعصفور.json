{"title":"ياقلبي ياعصفور","author":"حسين السيد","composer":"محمد الموجي","lyrics":"يا قلبي يا عصفور بجناحك المكسور\nعايز تطير على فين يا قلبي يا مغرور\nطول ما الجناح مكسور\nكل الفضا شبرين وأقل من شبرين\nيا قلبي\nغنيت للحب كتير من غيرما تآمن فيه\nومن قلب لقلب تطير واللي بيهواك ترميه\nيشكي لك الامه يحكي لك غرامه\nولا ترحم دموعه ولا تسمع كلامه\nوتقول الحب ده وهم كبير\nدي الوقت صبحت ف ايده أسير\nمش قادر تبعد أبداً عنه\nولا عارف تخلص أبداً منه\nفهمني يا مغرور بجناحك المكسور\nعايز تطير على فين دور في مكانك دور\nطول ما الجناح مكسور\nكل الفضا شبرين وأقل من شبرين\nيا قلبي\nالحب يا قلبي رماك على قلب مالهش امان\nبصفي حسابه وياك عن قلب جرحته زمان\nكان عايش بجرحك يشكي لك وتضحك\nصبحت انت تشكي والغادر بيضحك\nدي الوقت الماضي بتترجاه\nواللي انت رميته بتبكي هواه\nوعرفت النار م النور والكاس ازاي بيدور\nفهمني يا مغرور بجناحك المكسور\nعايز تطير على فين دور في مكانك دور\nطول ما الجناح مكسور\nكل الفضا شبرين وأقل من شبرين\nيا قلبي","url":"https://fnanen.com/klmat/alaghany/o/ordt-aljzairyt/ya8lby-ya39for.html?arabic=%D9%8A%D8%A7%D9%82%D9%84%D8%A8%D9%8A%20%D9%8A%D8%A7%D8%B9%D8%B5%D9%81%D9%88%D8%B1"}