{"title":"وحشتوني","author":"سعيد مرسي","composer":"بليغ حمدي","lyrics":"وحشتوني وحشتوني اهلا اهلا\nباعز الحبايب اهلا اهلا بالقمر اللي غايب\nيا قمره وحشتينا نورتي ليالينا واتلموا الحبايب\n\nوحشتوني وحشتوني وحشتوا عيوني\nوفكرتوني باللي كان\nورجعتوا يا حبايبي لايام فات عليها زمان\nرجعتلكم هنا بينكم .. اغنيلكم\nوحشتوني وحشتوني\nوحشتني ليالي زمان\n\nوحشتوني .. بقالكم زمان وحشتوني\nوحشتوني .. ولسه ح توحشوني كمان\nياعشره عمر حبيتها\nواموت فيها كمان وكمان\nومهما الدنيا تبعدنا ح نتقابل في كل مكان\nومهما العمر فرقنا حنرجع برضه زي زمان\nرجعتلكم هنا بينكم اغنيلكم\nوحشتوني وحشتوني\nوحشتني ليالي زمان\n\nخذوني حبايبي خذوني\nحبايبي خذوني يا حبايبي\nدي راحه قلبي وياكم\nخدوني وريحوا قلبي\nدنا مش ممكن انساكم\n\nبحن لعشرتي معاكم\nوايام فات عليها زمان\nرجعت لأغلى ناس عندي\nواحلى عمر عشته كمان\nرجعتلكم هنا بينكم اغنيلكم\nوحشتوني وحشتوني\nوحشتني ليالي زمان","url":"https://fnanen.com/klmat/alaghany/o/ordt-aljzairyt/o7shtony.html?arabic=%D9%88%D8%AD%D8%B4%D8%AA%D9%88%D9%86%D9%8A"}