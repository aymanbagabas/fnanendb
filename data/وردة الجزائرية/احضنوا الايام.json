{"title":"احضنوا الايام","lyricist":"سيد مرسي","composer":"بليغ حمدي","lyrics":"احضنوا الايام لتجري من ايدينا\nاحلى ايام الهوى راحت علينا\n\nم الشهد دوقونا\nبالسكر دوبونا\nوبعد ما حبيناهم\nوبعد ماهنيناهم\nبالمر سقونا\nبالرخص باعونا\nآه وبايدينا\nآه انكوينا\nلما بالحب ابتلينا\nابتلينا واتنسينا وانتهينا\nبس طول ماهو جاي بكره\nربنا يعوض علينا\nيعوض الله يعوض الله يعوض الله\nالدنيا لسه بخيرها والله يعوض الله\n\nاحلى كلام في الهوى قلناه\nقد ما قلنا صدقناه\nوعشقناه ودبنا معاه\nودبنا معاه ودوبناه\nدبنا دبنا دبنا\nحب بحب نعطش حب نشرب حب\nغنت كل الدنيا معانا اغاني الحب\nواما قلنا خلاص ارتحنا\nوالايام حست بفرحنا\nضاع الهوى بعد ما جرحنا\nاه ع الدنيا لما بتدي\nبس بتاخد قد ماتدي\nواكتر ما بتدينا يا وعدي\nاستكترت الحب علينا\nاستكترت الفرح علينا\nاستكترت الحلم علينا\nآه وبايدينا آه انكوينا\nلما بالحب ابتلينا\nابتلينا واتنسينا وانتهينا\nبس طول ماهو جاي بكره\nربنا يعوض علينا\nيعوض الله يعوض الله يعوض الله\nالدنيا لسه بخيرها والله يعوض الله\n\nاحلى ايام ياهوى انا بانتظارها\nبابتسامتها وحلاوتها ونارهابانتظارها\nبكره ايامنا اللي جايه تقول تعالوا\nقلت اهلا بيها وبضحكه نهارها\nولياليها وسهرها والعشره اللي بينا\nلو حد افتكرها\nيالله بينا\nنحضن الايام لترجع تجري بينا\nقبل ما الدنيا تجرح تاني فينا\nنودع النغمه الحزينه تشترينا\nندعي للايام تجينا والزمن هو يداوينا\nليه نشمت حد بينا ملي بينا\nكل ده محسوب علينا\nيا زمن حاسب علينا\nبعد ما ضحكت عينينا\nاه واترضينا....اه واتصافينا\nلما رحنالهم وجينا\nواما قلنا نحب بكره\nربنا يعوض علينا\nيعوض الله يعوض الله يعوض الله\nالدنيا لسه بخيرها والله يعوض الله","url":"https://fnanen.com/klmat/alaghany/o/ordt-aljzairyt/a7dhnoa-alayam.html?arabic=%D8%A7%D8%AD%D8%B6%D9%86%D9%88%D8%A7%20%D8%A7%D9%84%D8%A7%D9%8A%D8%A7%D9%85"}