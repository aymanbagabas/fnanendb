{"title":"اسهري يا عين","lyrics":"اسهري يا عين وافرح يا قدر . . . غلطتي بالحب قلبي ما يتوب\nغلطتي حاولت اوصل للقمر . . . بالامل سافرت مع ريح الجنوب\n\nمركبي دمعه ومجدافي سهر . . . بين موج الليل ابحث عن دروب\nلو فؤادي من حديد او من حجر . . . ما تحمل كان يا روحي يذوب\n\nوعسى ما شفت من هم وكدر . . . من عقب فرقاك تكفير الذنوب\nزرتني بالحلم بثوب ٍ خضر . . . اسمك المعروف نهاب القلوب\n\nالعيون اللي بها سحر وسهر . . . لى مشى مياس القد الطروب\nوالخدود اللي بها لون الزهر . . . والعيون النجل والرمش اللعوب\n\nزارني طيفك وجاب احلى خبر . . . موعد ٍ منك ولو وعدك كذوب\nالمكان اخترت لي شط البحر . . والزمان اخترت لي وقت الغروب","url":"https://fnanen.com/klmat/alaghany/3/3tab/ashry-ya-3yn.html?arabic=&#x627;&#x633;&#x647;&#x631;&#x64A; &#x64A;&#x627; &#x639;&#x64A;&#x646;"}