{"title":"يا اهل الهوى دمعي","lyrics":"يا اهل الهوى دمعي عيوني تهله\n\nغرق ثيابي ما كفته المناديل\n\n\n\nيا اهل الهوى بالقلب شيٍ يتله\n\nمن ضيقةٍ بالصدر عفت التعاليل\n\n\n\nاليوم زادي ترى كبدي تمله\n\nمن يوم راح اللي كلامه مواويل\n\n\n\nابطى حبيبٍ وسط قلبي محله\n\nواليوم حالي ضمن حال المعاليل\n\n\n\nيابو فهد بنخاك رح له وقله\n\nقله ترى ابن مغيض دمعه هماليل\n\n\n\nقله حمد شاف العنا والمذله\n\nاسهر مع العذرى واجر التواويل\n\n\n\nلاشك مخفي الإسم ذا حشمةٍ له\n\nمن شان حبي صدق ماهو تماثيل\n\n\n كلمات:\n\n\n\n\n\n\nاستمع إلى \"يا اهل الهوى دمعي\" على أنغامي","author":"حمد المغيض","url":"https://fnanen.com/klmat/alaghany/3/3bdalr7mn-aln5ylan/ya-ahl-alhoa-dm3y.html?arabic=يا اهل الهوى دمعي"}