{"title":"ابتدا الصيف","author":"ناصر بن حمد ال خليفة","composer":"احمد الهرمي","date":"2010","lyrics":"ابتدا الصيف والصيف إن بدا فيه عاده\nقلت الوصل والضيقه وبعد الحبايب\nآه ياقلبي اللي فارقته السعاده\nكل ماقلت طاب لا ماهو طايب ..\nلاتذكر هوى باله وغاية مراده\nهاب لو كان بالشدات ماهو بهايب\nلكن البعد مثل الموت لا جا حصاده\nمايرده سموم ولا ترده نوايب ..\n\nليت محبوب قلبي مايغادر بلاده\nونجتمع ماعلينا من سموم الهبايب\nاتصبر على الفرقا ولا لي جلاده\nواتعزز وانا قلبي من البعد ذايب ..\nلاتذكر هوى باله وغاية مراده\nهاب لو كان بالشدات ماهو بهايب\nلكن البعد مثل الموت لا جا حصاده\nمايرده سموم ولا ترده نوايب ..\n\nلا تلومون قلبي يوم عاش النكاده\nلا تقولون كثر الدمع ماله سبايب\nصدرو لي بعد فرقا حبيبي شهاده\nبعد فرقاه مالي غير عوج النصايب ..\nلاتذكر هوى باله وغاية مراده\nهاب لو كان بالشدات ماهو بهايب\nلكن البعد مثل الموت لا جا حصاده\nمايرده سموم ولا ترده نوايب ..","url":"https://fnanen.com/klmat/alaghany/r/rashd-almajd/abtda-al9yf.html?arabic=&#x627;&#x628;&#x62A;&#x62F;&#x627; &#x627;&#x644;&#x635;&#x64A;&#x641;"}