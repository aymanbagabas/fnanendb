{"title":"اللغز","author":"علي الخوار","composer":"فهد الناصر","date":"2010","lyrics":"رافقت فى دنيا الوفا ناس وافين\nكلهم ونعم ولكن الحق ينقال\nلو رفقة الرجال تسوى ملاين\nرفقتك فى عينى مليون رجال ..\n\nرافقت انا ميتين واحد من سنين\nويمكن ثلاث ميه على كل الاحوال\nواللى صفوا لى اربع رجال باقين\nواحد هو انت والباقيه على البال ..\nلو كان عمرك فى حدود الثلاثين\nلكن لك وقفات ياطيب الفال\nفى حنكتك كأنك فى عمر الثمانين\nوانت بثلاثين العطا تسبق اجيال ..\n\nواحد يثمن عشرة الطيب والزين\nويرد وقفات الوفا عشرة امثال\nوانت الذى وفيت كل الموازين\nواسقيت من غيم السخا ورد الامآل ..\nانت بحروفى لغز ماشافته عين\nوانت فى عمرى حل لو ضاق لى حال\nوانا لو اخسر فى حياتى ملايين\nيكفى معى رجلٍ بمليون رجال ..","url":"https://fnanen.com/klmat/alaghany/r/rashd-almajd/allghz.html?arabic=&#x627;&#x644;&#x644;&#x63A;&#x632;"}