{"title":"انا السما","author":"ريم تواق","composer":"فايز السعيد","date":"2011","lyrics":"أنا السما واللي يبي يشوفني فوق . . . هذا مكاني رغم صعبات الأقدار\nإسمي شموخ وفعلي يبين الذوق . . . طبعي كسبته من بعد مجد الأحرار\nماني من اللي يشتكي الوقت والعوق . . . وإن مال وقته كثر القول بأعذار\nمابيع راسي في مضاريبة السوق . . . الدار داري والهوى عندي يانار\nمن كثر القيلات ماهو بمرفوق . . . كسٌرت فنجاله ولاتحشمـه دار\nواللي يثمن كلمته بزين منطـوق . . . انقدمـه عالكل لو صار ماصار\nمجدي صنعته بين اضلاع وعروق . . . يالين صارت سيرتي للكل تذكار\nاعرف قلوب الناس من مقلة الموق . . . واميز الطيب من الناس واختار\nاهديها للناموس من خيل ونوق . . . والمركز الأول يبا عزم وابهار\nيلي اتحداني ولا تدري العوق . . . ابوي علمنا التحدي والإصرار\nأتوق توق الريم واشعاري اتوق . . . وغيري مكانه ماتحرك ولاسار\nدبي داري وارتقا للسما فوق . . . طبعي شموخ وهيبتي تحني كثار","url":"https://fnanen.com/klmat/alaghany/r/rashd-almajd/ana-alsma.html?arabic=&#x627;&#x646;&#x627; &#x627;&#x644;&#x633;&#x645;&#x627;"}