{"title":"انا السما","lyrics":"أنا السما واللي يبي يشوفني فوق . . . هذا مكاني رغم صعبات الأقدار\n\nإسمي شموخ وفعلي يبين الذوق . . . طبعي كسبته من بعد مجد الأحرار\n\nماني من اللي يشتكي الوقت والعوق . . . وإن مال وقته كثر القول بأعذار\n\nمابيع راسي في مضاريبة السوق . . . الدار داري والهوى عندي يانار\nمن كثر القيلات ماهو بمرفوق . . . كسٌرت فنجاله ولاتحشمـه دار\n\nواللي يثمن كلمته بزين منطـوق . . . انقدمـه عالكل لو صار ماصار\n\nمجدي صنعته بين اضلاع وعروق . . . يالين صارت سيرتي للكل تذكار\n\nاعرف قلوب الناس من مقلة الموق . . . واميز الطيب من الناس واختار\nاهديها للناموس من خيل ونوق . . . والمركز الأول يبا عزم وابهار\n\nيلي اتحداني ولا تدري العوق . . . ابوي علمنا التحدي والإصرار\n\nأتوق توق الريم واشعاري اتوق . . . وغيري مكانه ماتحرك ولاسار\n\nدبي داري وارتقا للسما فوق . . . طبعي شموخ وهيبتي تحني كثار\n\n\n\n\nريم تواق\n\n\n\n\n\n\nفايز السعيد\n\n\n\n\n\n\n2011","author":"ريم تواق","composer":"فايز السعيد","date":"2011","url":"https://fnanen.com/klmat/alaghany/r/rashd-almajd/ana-alsma.html?arabic=انا السما"}