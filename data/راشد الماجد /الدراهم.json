{"title":"الدراهم","lyrics":"اتحبني والا تحب الدراهم\nاختار لك وحده علشان ماضيع\nعلاقة ماتنبني بالتفاهم\nحتى تحت نور القمر يمكن تميع\nوترى هل الحب الحقيقي تراهم\nمشجعين احساسهم دون تشجيع\nصغيرهم يدري بقيمة غلاهم\nلا يمكن تحصله معروض للبيع\n \nمزروع في قلبي غلاك وعساهم\nفدوى لبستانك وحصد المزاريع\nفداك مايشبه فعيني فداهم\nيا ظبي ياللي مرتعك في المرابيع\nاذا زماني ما نصفني فداهم\nيبغونني انثر دموع التواديع\nللحين بعده ماوصل مستواهم\nالمستوى شقر الحرار المطاليع\n \nاصغار وعيوني لا يمكن تراهم\nما هي تشوف الا النجوم الملاميع\nالبحر والا الموت انا كلاهم\nاغرهم واحذفهم اليابس الريع\nالا اذا شفتك معاهم مساهم\nكنك تقطع قلب مغليك تقطيع\nلك محتوى يطغى على محتواهم\nويزيدني شوق ومحبه وتلويع\n \nانت القمر والشمس والا حداهم\nوانت الورود اليانعه والينابيع\nاهل الحروف تجر لجلكهداهم\nواهل الطرب تعزف لك اللحن تنويع\nيحفظك ربي من عيون المقاليع\nفرع وعلم هالبنات اش بلاهم\nاحبابك الموتى ياسيد المفاريع\n \nفي ارضهم جنه نجم في سماهم\nاذاعة اهل الحسن بوصوفك اتذيع\nمن دون ماتطلع تراك احلاهم\nواذا طلعت اتصدع الناس تصديع\nلكن لا تبعد بفكرك معاهم\nلا الوصل يشطونه ولا الشوق للبيع\nلو كل حاجه تنشرى بالدراهم\nكان اشتريت العمر قدام ما يضيع","author":"حمدان بن محمد بن راشد","composer":"فايز السعيد","url":"https://fnanen.com/klmat/alaghany/r/rashd-almajd/aldrahm.html?arabic=الدراهم"}