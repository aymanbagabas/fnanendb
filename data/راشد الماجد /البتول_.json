{"title":"البتول","lyrics":"كل أرض ٍ تشيلك يا ثقيـل  الحمـول ... وكل وقت ٍ كريم ٍ بالرضـا والزعـل\n\nوين مارحت تلقى لك حبيب وعـذول ... وين ما كنت تلقى مثـل ياسك أمـل\n\n\n\nياطريق الترجـي والولـه والنحـول ... والله إني مشيتك لين حـد الثمـل\n\nلا تظن المسافر من يسوق الرحـول ... من وقف دون حلمه عاجزٍ ما رحـل\n\n\n\nوما لمخلوق منجا في الحذر والجفول ... ما تصيب السهام ولا يطيش الأجـل\n\nالليالي خوات مير منهـي البتـول ... والحوادث عشاير مير ويـن الفحـل\n\n\n\nأتذكّر في عين الشمس طفل ٍ خجـول ... شالته في هدبها وقت ليـن إشتعـل\n\nأعجب الناس وهجه بالجدل والفضول ... ما دروا عن جمال الجرح لين إندمل\n\n\n\nإن لثمت الزهور وصاحبتني الحقـول ... ماهقيت ان صافي الشهد عيب النحل\n\nإن تعبنـا نحـب ولا لقينـا قـبـول ... ما تسر الاماني ولا يفيـد  العـذل\n\n\n\nمابقى في ضلوعي كود ريح معمـول ... وثوب شاشٍ عليه من الندامه وحـل\n\nلكن الله كريم و كل هـم ٍ يـزول ... ما على الله بعيد ولا جفاك المحـل\n\n\n كلمات:\n\n\n\n\n\n\n ألحان:\n\n\n\n\n\n\n تاريخ:\n\n\n\n\n\n\n\n\nاستمع إلى \"البتول\" على أنغامي","author":"بدر بن عبدالمحسن","composer":"راشد الماجد","date":"2010","url":"https://fnanen.com/klmat/alaghany/r/rashd-almajd/albtol.html?arabic=البتول"}