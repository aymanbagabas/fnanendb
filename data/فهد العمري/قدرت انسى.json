{"title":"قدرت انسى","lyricist":"الحياة","composer":"سلطنه","date":"2019","lyrics":"تبيني شلون أنا أسامح وقلبي رافض الفكره\nمادام إني قدرت أنسى ترجعني حبيبي ليه\nأنا أحبك ولكني شقيتك من هنا لبكره\nأمانه لا تذكرني نسيتك والغلا ما أبيه\nشعوري ما يخليني أصارح شخصك وأشره\nكثير اللي حصل منك وقليل اللي أنا أرجيه\n\nكثر ما كنت أنا أحبك كثر ما صرت لك أكره\nكثر ما خاب بك ظني كثر ما جيتني تشكيه\nوأنا من طيبتي تدري خذاني غشه ومكره\nتوسدت الهوى وأحسب مكاني بالغلا شاريه\nقديم الشوق ياخذني على بال الهوى وأمره\nوأنا خايف على شوقي يصحي ما دفنته فيه\n\nألا يا مشقي الخاطر تشوف أوضاعنا خطره\nملاها من الفرح صوتٍ تغنى والحزن ماليه\nيموت أحيان بك قلبي ولكن موتته حسره\nأجل تحسب هذاك اللي قتلته راجعٍ تحييه\nتصدق عاد ما ودي أخون الود والعشره\nولكن ذا مصير اللي يودع بالغلا غاليه","url":"https://fnanen.com/klmat/alaghany/f/fhd-al3mry/8drt-ansa.html?arabic=%D9%82%D8%AF%D8%B1%D8%AA%20%D8%A7%D9%86%D8%B3%D9%89"}