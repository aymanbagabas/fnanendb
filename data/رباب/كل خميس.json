{"title":"كل خميس","author":"عبداللطيف البناي","composer":"احمد عبدالكريم","date":"1983","lyrics":"لنا بالعادة انتلاقى كل خميس\nليه حبيبي وسيدي ماجانا هالخميس\nرحت اسأل واتحرى وينه وين ؟\nقالوا محبوبك يافلانة عريس\n\nهي اشاعة.. هي اشاعه او صحيح الي يقال.. هي اشاعة\nولا انها.. ولا انها كذبة ابريل وخيال..\nمااصدق هذا من رابع محال..\nوهوَ مايرتاح مع غيري جليس\nرحت اسأل واتحرى وينه وين ؟\nقالوا محبوبك يافلانة عريس\n\nقلت ماصدق.. قلت ماصدق وانا لزماً اروح.. قلت ماصدق\nشفت بعيني.. شفت بعيني زينة من فوق السطوح.. شفت بعيني\nقمت احس بقلبي كلاته جروح..\nبالفعل حظي بها الدنيا تعيس\nرحت اسأل واتحرى وينه وين ؟\nقالوا محبوبك يافلانة عريس\n\nرحت ابارك.. رحت ابارك له مادام اني عنيت.. رحت ابارك\nوابتسم له.. وابتسم له ويعلم الله وش خفيت.. وابتسم له\nقلت له مبروك اول ماحكيت..\nوالحزن والجرح بقلبي حبيس\nرحت اسال واتحرى وينه وين ؟\nقالو محبوبك يافلانه عريس","url":"https://fnanen.com/klmat/alaghany/r/rbab/kl-5mys.html?arabic=%D9%83%D9%84%20%D8%AE%D9%85%D9%8A%D8%B3"}