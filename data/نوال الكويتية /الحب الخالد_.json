{"title":"الحب الخالد","lyrics":"الحب خلّد سيرتك داخل الروح\n\nتبقى حبيبي لو بقى لي عذابك\n\nحبك رسمك بناظري وين ما اروح\n\nكل الدروب توصل القلب بابك\nلو كان مافي الوصل غايه و مصلوح\n\nمشكلتي اني ما اتحمل غيابك\n\nيزيدني قربك تحاسيس و جروح\n\nواقول حظي زين مادام جابك\nالصمت عذبني و عذبني البوح\n\nحتى استوى عندي خطاك و صوابك\n\nرغم الجراح و رغم ما راح مسموح\n\nاعاتبك و انسى الألم في عتابك\n\n \n\n\n كلمات:\n\n\n\n\n\n\n ألحان:\n\n\n\n\n\n\n تاريخ:\n\n\n\n\n\n\n\n\nاستمع إلى \"الحب الخالد\" على أنغامي","author":"منادي","composer":"احمد الفهد","date":"1998","url":"https://fnanen.com/klmat/alaghany/n/noal-alkoytyt/al7b-al5ald.html?arabic=الحب الخالد"}