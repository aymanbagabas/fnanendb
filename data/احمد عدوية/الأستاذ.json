{"title":"الأستاذ","author":"اسلام خليل","composer":"هاني فاروق","date":"2018","lyrics":"الدنيا مدرسه .. تعليمها مش بفلوس\nمفيهاش كتاب ولا قلم .. ولا درس بقا مخصوص\nفيها البليد وفيها الشاطر .. مبتعملش لحد خاطر\nحتى لو قسيت علينا .. كله من ضعف النفوس\nالأستاذ أستاذ .. مهما الزمن بيدور\nزي النجوم بالليل .. والصبح الشمس تدور\nهو اللي اتعلم من الدنيا .. وعمل اللي عليه\nوذاكرها كويس وفهمها وقراها بعنيه\nودايسها وحاسسها .. ودارسها بكل مافيها\nولاعبها وصاحبها .. وحبيبها ومغرم بيها\nاصل الدنيا دي يا ناس صعبه كلها ألغاز\nده الأستاذ .. أستاذ\n...\nيا عم الأستاذ من فضلك .. اسمعني وخليني افضفضلك\nع الدنيا وأحوال الناس\nالناس مش راسين على حال .. ولا حدش مرتاح البال\nوالدنيا بتجرح وخلاص\nفيها واحد دايما بتهينه .. جرحاه في ايامه وسنينه\nعلى طول نسياه\nفيها واحد بايع مش شاري .. تضحكله تكشر مداري\nولا فارقه معاه\nودايسها وحاسسها .. ودارسها بكل مافيها\nولاعبها وصاحبها .. وحبيبها ومغرم بيها\nاصل الدنيا دي يا ناس صعبه كلها ألغاز\nالأستاذ .. أستاذ","url":"https://fnanen.com/klmat/alaghany/a/a7md-3doyt/alastaza.html?arabic=%D8%A7%D9%84%D8%A3%D8%B3%D8%AA%D8%A7%D8%B0"}