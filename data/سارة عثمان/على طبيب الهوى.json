{"title":"على طبيب الهوى","lyrics":"على طبيب الهوى يا ناس دلوني\nتجملوا جمل الله حالكم فيّه\n\nتجملوا يا هل المعروف شيلوني\nان كان ما اقدرت المشي رجليّه\n\nبس اوصلوني هوى بالي وخلوني\nاموت عنده ولا بأرض ٍ خلاويّه\n\nيا عارفين الموده لا تلوموني\nالبال مشغول وعيوني شقاويّة\n\nمهما تقولون وش ماتقولوني\nاحبه والنفس مأموره ومنهيّه\n\nالناس تضحك وانا من دون في دوني\nتكفون يا اهل الهوى بان الخلل فيّه\n\nلو قلت ابصبر واجامل باح مكنوني\nانا اشهد إن الهوى بلوى سماويّه\n\nإن كان ماشفت غض العود بعيوني\nالأمر لله وانا وش عاد في ايديّه","url":"https://fnanen.com/klmat/alaghany/s/sart-3thman/3la-6byb-alhoa.html?arabic=%D8%B9%D9%84%D9%89%20%D8%B7%D8%A8%D9%8A%D8%A8%20%D8%A7%D9%84%D9%87%D9%88%D9%89"}