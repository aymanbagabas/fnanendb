{"title":"الطفل والطياره","composer":"مارسيل خليفه","date":"1979","lyrics":"كان في مرة طفل صغير...\nعم يلعب بالحارة... عم بيفتش على خيطان تيطير طيارة\nإتطلع بالجو وقال... مدري شو عم يلمع\nشوفوا شوفوا الطيارة...\nجاي لعندي طيارة.\nهاي طيارة كبيرة ما بدى خيطان...\nوجوانحها أكبر من بيت الجيران...\nفرفح قلبو وطار... على جناح الطيارة\nوالسما كلها أسرار... حكيتله أسراره\nوقف بالساحة ينده رفقاته...\nكان هدير الطيارة أقوى من كل الأصوات\nتجمعوا الولاد... وفاتوا باللعبي...\nوهزت البلاد... قصة متل الكذبة.\nوالهدير تحول لدخان كبير... ومدري شو صار...\nدق النفير.\nالطيارة الحاملي قصص وأشعار...\nشعلت الأرض وهدمت الدار...\nوهدمت الدار... وهدمت الدار\nطارت الحدود...\nحدود الولدني... برق ورعود تقصف على الدني\nطارت اللعبي... وطارت معها القصة...\nوصاروا الولاد شقفة من القصة.\nالقصة مكتوبي على سطيحات الضيعة...\nوالضيعة الهيوبي ولعت مثل الشمعة\nوالشمعة بتضوي... والصرخة بتدوي.\nآ آ آ ه ... آ آ آ ه... آ آ آ آ آ ه","url":"https://fnanen.com/klmat/alaghany/m/marsyl-5lyfh/al6fl-oal6yarh.html?arabic=%D8%A7%D9%84%D8%B7%D9%81%D9%84%20%D9%88%D8%A7%D9%84%D8%B7%D9%8A%D8%A7%D8%B1%D9%87"}