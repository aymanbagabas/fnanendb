{"title":"توت ع بيروت","composer":"مارسيل خليفه","date":"1979","lyrics":"توت توت عا بيروت يا بيي خدني مشوار\nشلحني حدك بالسرفيس واربطني ببكلة وزنار\nقال لي إستاذ الإنشاء قبل ساعة من الفكة\nإنو جدي المير بشير كان بيستاهل دبكة\nإستاذ التاريخ... فنجر عينه وقال\nهيدا إللي ما شاف المتحف... جاهل وثرثار...\nوقفنا قدام باب المتحف عتمي وريحة عطن كتير\nخفنا قلنا المتحف مهري عفنت دقن الأمير\nفتنا على المتحف عاروس الأصابع بيِّ يدفشني لقدام، وأنا قلبي طاير\nصرنا نمشي، صرنا ندور نتطلع عا لداير\nوالقصص بها القبور شي نازل شي طالع\nهيدا تحتمس الثاني..... هيدا الملك اليوناني\nهيدا هنيبعل الحامل هالقوس... ونشاب\nماشي خلفه يا ستار سراق ونصاب\nفجأة ما دريت وحسيت إلا بقلبي فز وقام\nتعربطت بركبة بيِّ أحسن ما أهوي لقدام\nهيدا المير مكوم هون يقصف عمره خوفني\nما في لون جنس اللون شي نكزته الغبرة عبتني\nفي ملك فرنساوي مكوم فوق المير بشير\nتطلع فيِّ وجأرني يا دلي شو بدو يصير\nفات الحارس طاير عقله صار يشدلي بأدني\nصار المير يضحك له بالسكين ينكوزني\nاستاز التاريخ ياه ياه فرنساوي انت بتحكي\nوينك هلق قرب شوف عربي، فرنساوي وتركي\nإجو البوليسيِّ وجيوش وعسكر\nمن الجمهورية إجى الراس الأكبر\nوزمامير ودق طبول وبيارق وبواريد\nبلوا  إيديهم فيِّ وأخدوني على العدلية\nو يا بييِّ دور وروح على مدرستي العالية\nقول لأستاذ الإنشاء يعلم رفقاتي هو\nويا طريق العدلية شوفي شو صاير فييِّ\nكذبوا علينا بالتاريخ وطلعت الدبكة فيي\nيا هال لبنان يا لوح الصف يا كتاب الخرائط، يادبكة ودف\nدرسنا تواريخ حفظنا تواريخ إجا التاريخ طعمانا كف\nيا بلد المير يا هم كبير يا علم العيد علم على الرف\nانطرينا انطرينا بيروت انطرينا\nبأخبار جديدة بتلفك لف\nيا متحف بلدي يا فاضي البال يا مير الكذبة إنبسط الكف\nيا ها لبنان يا لوح الصف يا كتاب الخرائط، يا دبكة ودف\nدرسنا تواريخ حفظنا تواريخ إجا التاريخ طعمانا كف","url":"https://fnanen.com/klmat/alaghany/m/marsyl-5lyfh/tot-3-byrot.html?arabic=%D8%AA%D9%88%D8%AA%20%D8%B9%20%D8%A8%D9%8A%D8%B1%D9%88%D8%AA"}