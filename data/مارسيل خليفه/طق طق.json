{"title":"طق طق","lyrics":"طق طق طق طقطقتيني\nطقطقتي وما سقيتيني\nالليله بدي خلي الكاس يفز يبوس القنينة\nطق طق طق والدنيا حرب\nعلقانة بين شرق وغرب\nخطف ونسف وقتل وضرب\nوشفتيني راكب بالورب\nوليش ما كنتي تهديني\nطق طق طق طقطقتيني\nطقطقتي وما سقيتيني\nالليله بدي خلي الكاس يفز يبوس القنينة\nمين حطلك هالوسواس،\nانتو ناس ونحنا ناس\nهيدا كاس وهيدا كاس،\nولكن بيضل المقياس\nوشو ماركة القنينة\nطق طق طق طقطقتيني\nطقطقتي وما سقيتيني\nالليله بدي خلي الكاس يفز يبوس القنينة\nحبيتك كنا جيران،\nتهجرنا وصرنا عدوان\nحرقولي بيتي الاخوان،\nوحياتك مني زعلان\nاللي مزعلني نكرتيني\nطق طق طق طقطقتيني\nطقطقتي وما سقيتيني\nالليله بدي خلي الكاس يفز يبوس القنينة\nتذكرتك والدنيا ليل ،\nانا بميل وانتي بميل\nعين بعين وكيل بكيل،\nوياويلك مني يا ويل\nال عنك بدو يهديني\nطق طق طق طقطقتيني\nطقطقتي وما سقيتيني\nالليله بدي خلي الكاس يفز يبوس القنينة","url":"https://fnanen.com/klmat/alaghany/m/marsyl-5lyfh/68-68.html?arabic=%D8%B7%D9%82%20%D8%B7%D9%82"}