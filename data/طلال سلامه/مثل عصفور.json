{"title":"مثل عصفور","author":"علي عسيري","composer":"طلال سلامه","date":"2006","lyrics":"مثل عصفور .. أدور براحة ايدينك\nو جنحاني يبللها مطر قربك .. شقى و حيرة و تعب مجنون\nو أنا مسجون في ايدينك ..\nأطير .. و موطني عينك\nمع اني و انا فيها\nأموت من الحزن .. مقهور\nمثل عصفور ..\nرضيت أذبل\nو انا اللي كنت ما أقبل\nتحت ظل الألم .. أحيا معا من كان\nو لكن ما ادري شاللي صار و خلاني أوافق\nتنسجن روحي و تسكن في جسد ثاني\nو ليه بهالوضع أنا أقبل و أنا كلي ألم مكسور ..\nمثل عصفور ..\nغريبة حالتي هذي\nو أغرب منها قلبي\nيحبك و انت سجانه\nعجز ينطق بكلمة آه\nرغم إن الألم و الآه دواه و صرخة أحزانه\nشاسمي حالتي وياك\nأسميها\nأنا ما اقدر أسميها ..\nو لكن كل من شافوا وش اللي صابني خافوا . .\nو قالوا هالولد مسحور ..\nمثل عصفور ..","url":"https://fnanen.com/klmat/alaghany/6/6lal-slamh/mthl-39for.html?arabic=%D9%85%D8%AB%D9%84%20%D8%B9%D8%B5%D9%81%D9%88%D8%B1"}