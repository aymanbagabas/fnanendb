{"title":"رقيق المشاعر","author":"عطاالله فرحان","composer":"طلال سلامه","date":"2004","lyrics":"يارقيق المشاعر وين راح الحنان ... ليه ماشلت قلب طاح قدام عينك\nالزمن هو زمانك والمكان المكان ... واخر الشعر كلمه تسألك عنك وينك\nمن تقهويت صوتك سولف الزعفران ... عاد وشلون فنجالن تمده يمينــك\nتذكر شلون كنا والغلا كيف كـان ... يوم لاغبت عنك مااسمع الا ونينك\n\nاشعر بخوف مدري كنت احس بامـان ... يكفي ان جيت يمك طار فيني حنينك\nوشكثر كنت وافي واقرب الناس خـان ... بس اثق فيك حتى لو عيوني تدينــك\nزان عمري بقربك يعني الوقـت زان ... حتى جرد القصايد ربعت في يدينك\n\nطول عمري وانا لاوي اذراع الهوان ... شفت يومك بعيني منهو يقدر يهينك\nمذكر اني نسيتك واذكرك من زمان ... واذكر اني ضحيه بين قلبي وبينـك\nتدري وش جابني لك لاتقول الحنان ... جيت بشيل قلبن طاح قدام عينــك","url":"https://fnanen.com/klmat/alaghany/6/6lal-slamh/r8y8-almsha3r.html?arabic=%D8%B1%D9%82%D9%8A%D9%82%20%D8%A7%D9%84%D9%85%D8%B4%D8%A7%D8%B9%D8%B1"}