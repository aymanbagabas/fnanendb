{"title":"رمش عينه","lyrics":"رمش عينه اللي جارحني رمش عينه\nرمش عينه اللي دابحني رمش عينه\nمين ياناس يحكم مابين قلبي وبينه\nرمش عينه اللي جارحني رمش عينه\n\n\n\n\nليلة من ذات الليالي .. كنت خالي وقلبي خالي\nوالسهر ماعرفش عيني .. والغرام ماجاش في بالي\nفات عليا الحلو الاسمر .. رمشه قالي حب واسهر\nمين ياناس يحكم مابين قلبي وبينه\nرمش عينه اللي جارحني رمش عينه\n\n\n\n\nشفه وردي وسنه لولي .. من بعيد اتبسموا لي\nصوروا لي الحب جنه .. واعمل ايه ياناس قولوا لي\nغصب عني مش بخاطري .. للجميل سلمت امري\nمين ياناس يحكم مابين قلبي وبينه\nرمش عينه اللي جارحني رمش عينه\n\n\n\n\nالعيون السود خدوني .. في المحبة عشموني\nوفي بحور الشوق ياعيني .. غرقوني ودوبوني\nهيه دي كل الحكايه .. من البدايه للنهايه\nمين ياناس يحكم مابين قلبي وبينه\nرمش عينه اللي جارحني رمش عينه","author":"مرسي جميل عزيز","composer":"محمد الموجي","url":"https://fnanen.com/klmat/alaghany/m/m7rm-foad/rmsh-3ynh.html?arabic=رمش عينه"}