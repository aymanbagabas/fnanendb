{"title":"ضعفي","lyrics":"ضعفي بيصعب عليّا .. وعشان عزيز عليّا\n\nببعد ساعتها عن أي حد أنا بعرفه\n\nوبخاف لضعفي ساعتها مني يخوفه\n\nوأفضل كده لحد ما أهدى .. لحد ما أقوى\n\nلحد ما أقدر من تاني أواجه\n\nما أقدرش أواجه نظرة عيون فرحانة فيّا\n...\nالناس لبعض دي كلمة بِطلت\n\nكان ليها وقت زمان وخلصت\n\nفيه حد ينفع يقول لحد ما تحس بيّا\n\nأنا عندي أعيش لوحدي أحسن\n\nوأتعب شوية من إني أرّخص نفسي\n\nولا أصعب في يوم على حد يمكن يعطف عليّا\n\nوأفضل كده لحد ما أهدى .. لحد ما أقوى\n\nلحد ما أقدر من تاني أواجه\n\nما أقدرش أواجه نظرة عيون فرحانة فيّا\n\nيا ناس دي كلمة ساعات تصبر .. ساعات تغير\n\nساعات تخلي الصبر يحلى في النفوس\n\nمعرفش ليه مستخسرين الكلمة فيّا","author":"سلطان صلاح","composer":"خالد عز","date":"2018","url":"https://fnanen.com/klmat/alaghany/sh/shyryn/dh3fy.html?arabic=ضعفي"}