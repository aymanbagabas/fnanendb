{"title":"ماشربتش من نيلها","lyrics":"بلدنا آمانة فى إيدينا نعليها مادام عايشين\nنعيش فيها سنين و سنين و إحنا مطمين\n\nما شربتش من نيلها؟ طب جربت تغنيلها\nجربت فى عز ما تحزن تمشى فى شوارعها و تشكيلها\nما مشيتش فى ضواحيها؟ طيب ما كبرتش فيها\nولا ليك صورة ع الرمل دامت ع الشط بمعانيها ..\nدور جواك تلقاها هى الصحبة و هى الأهل\nعشرة بلدى بتبقى نسيانها ع البال مش سهل\nيمكن ناسى لإنك فيها\nمش واحشاك و لا غيبت عليها\nبس اللى مجرب و فارقها قال فى الدنيا ما فيش بعديها\nإن غبت بحنلها و أنسى الدنيا و أجيلها\nو إن جيت أنسى تفكرنا بمليون ذكرى القلب شايلها\n\nغالية بلدنا علينا و ها تفضل فى عنينا\nو مدام بنحب بلدنا تبقى ها تتغير بإيدنا\nإحنا اللى نعليها بإيدينا نخليها\nأجمل لينا و لولادنا مهما العمر يعدى عليها ..\nدور جواك تلقاها هى الصحبة و هى الأهل\nعشرة بلدى بتبقى نسيانها ع البال مش سهل\nيمكن ناسى لإنك فيها\nمش واحشاك و لا غيبت عليها\nبس اللى مجرب و فارقها قال فى الدنيا ما فيش بعديها\nإن غبت بحنلها و أنسى الدنيا و أجيلها\nو إن جيت أنسى تفكرنا بمليون ذكرى القلب شايلها","url":"https://fnanen.com/klmat/alaghany/sh/shyryn/mashrbtsh-mn-nylha.html?arabic=%D9%85%D8%A7%D8%B4%D8%B1%D8%A8%D8%AA%D8%B4%20%D9%85%D9%86%20%D9%86%D9%8A%D9%84%D9%87%D8%A7"}