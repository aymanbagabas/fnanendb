{"title":"السؤال","author":"عبدالله السيد الهاشمي","composer":"موسى محمد","date":"2002","lyrics":"ما سألت بيوم نفسك هالسؤال = يا حبيبي ما خطر مره عليك\nليه أنا أشتاق لك يا إبن الحلال = ليه أحبك ليه ميت بس فيك\n\nآه لو تعرف معاناة الليال = والعنا والشوق في قلبٍ يبيك\nما تركته يحلم بلحظة وصال = كنت جيته قبل ما يفكر يجيك\n\nمنهو مثلي دللك هذا الدلال = وأعتبرك لقلبه وروحه شريك\nماترك للحزن في عمرك مجال = والفرح حطه على راحة يديك\n\nبس يكفي من تعاليلك وتعال = ملت الساعات من شوقي إليك\nوالا إسأل خافقك نفس السؤال = ليه أحبك و أعشقك و أموت فيك","url":"https://fnanen.com/klmat/alaghany/5/5ald-3bdalr7mn/alsoal.html?arabic=%D8%A7%D9%84%D8%B3%D8%A4%D8%A7%D9%84"}