{"title":"احسن بك النيه","author":"مخاوي الليل","composer":"خالد عبدالرحمن","date":"1997","lyrics":"أحسن بك النية وتفتح علي أبواب\nباب النكد يا عجل ما تفتح أبوابه\nإن جيت أبين لك على رغبتي بأسباب\nأخطيت في تقدير ظني مع أسبابه\nخليتني أخشاك ما كننا أحباب\nمتعوس قلب ٍ ما توفق مع أحبابه\nوإليا بغيت أطلب حسبت ألف وألف حساب\nيرضيك من حبك معك يسقط حسابه\nإن قلت لك مرتاح والله أنا كذاب\nوإن كان روحي سرها البعد كذابه\nالشوق يدني ربع من طولوا غيّاب\nوالشوق يذبح لي تباطوه غيّابه\nأقولها لك والنفس تحفظ لك الترحاب\nيسودها فكر ٍ عطاك كل ترحابه\nإني بحبك سيد الحب ولا ترتاب\nأسكنك يا حب ٍ هجد نفس مرتابه","url":"https://fnanen.com/klmat/alaghany/5/5ald-3bdalr7mn/a7sn-bk-alnyh.html?arabic=&#x627;&#x62D;&#x633;&#x646; &#x628;&#x643; &#x627;&#x644;&#x646;&#x64A;&#x647;"}