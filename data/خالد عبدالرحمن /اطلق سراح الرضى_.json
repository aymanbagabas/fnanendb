{"title":"اطلق سراح الرضى","lyrics":"اطلق سراح الرضى وانعم بلذاته\n\nمافي الزعل خير لاتزعل وتزعلني\n\nالحب لا تشتكي وتعد غلطاته\n\nاذكر جميل الغلا واقنع وكلمني\n\n\n\nالقلب لك بالغلا خضرنٍ مساحاته\n\nترعى النوامي وانا بالبال تشغلني\n\nراعي الهوى مايدور غير مشهاته\n\nاعدل معك بالمحبه وانت تظلمني\n\n\n\nماهو بقلبي معك يلعب برغباته\n\nماكنه اليوم من روحي ولا مني\n\nلاتاخذ الهاجس الخايف بنياته\n\nحاول تخالف شكوك النفس وافهمني\n\n\n\nلو يدرك اللي يبيه الحي مافاته\n\nلقيتك بحبي الاول تعللني\n\nوان كان شككت في قلبي وغاياته\n\nعندك قضاة الهوى والحب حاكمني\n\n\n\n\n\n\n\n\n\n\n\n\n\n\n\n\n\n\n\n\n\n\nاستمع إلى \"اطلق سراح الرضى\" على أنغامي","author":"السامر","composer":"خالد عبدالرحمن","date":"2003","url":"https://fnanen.com/klmat/alaghany/5/5ald-3bdalr7mn/a6l8-sra7-alrdha.html?arabic=اطلق سراح الرضى"}