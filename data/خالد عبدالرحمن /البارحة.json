{"title":"البارحة","author":"ناصر بن حمد ال خليفة","lyrics":"البارحه يوم درب العشق هلابك\nاهتز قلبي على طاريك من شوقه\nغنى لك الشعر ولساني تغنى بك\nواهديت لك من لحن شعري وطاروقه\n\nالله يسامح جفاك وكثرة غيابك\nماكن لك قلب يجري الدم بعروقه\nاقفى بك الوقت عن دربي وقفى بك\nوانا اتحرى اللقا تبرق لي بروقه\n\nاجي لدارك واغض الطرف عن بابك\nاخاف من عاذل يحرجك منطوقه\nماودي الناس ياأغلى الناس تغتابك\nوالناس ماترحم العاشق ومعشوقه\n\nمتى اشوفك واشوف الكون يزهى بك\nوياتي نهار اللقا ونعيش بشروقه\nتعال جدد وصالك وافتح كتابك\nوافتح لي القلب افتش بصندوقه\n\nيمكن اني القى عذر واقفل عتابك\nواريح اعصابي اللي كان محروقه\nهذا وهو طيف رحب بك وهلابك\nوشلون لو ان اجتمع بيموت من شوقه","url":"https://fnanen.com/klmat/alaghany/5/5ald-3bdalr7mn/albar7t.html?arabic=%D8%A7%D9%84%D8%A8%D8%A7%D8%B1%D8%AD%D8%A9"}