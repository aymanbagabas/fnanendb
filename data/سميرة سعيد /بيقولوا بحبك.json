{"title":"بيقولوا بحبك","lyrics":"بيقولوا بحبك بيقولوا وبحبك كل مابيقولوا\n\nوياريتهم ياحبيبي ياريت يحكوا علينا العمر بطوله\n\nكل مالاقي كلامهم يكتر كل ما احبك اكتر واكتر\n\nمهما يلوموا عليك وعليا ولا يبان الشوق في عنيا\n\nطب ايه يعني هما يطولوا قولوا كمان وحياتكم قولوا\nياللي بقالكوا سنين وسنين بتجيبوا في سيره العاشقين\n\nجيتوا علينا وماقدرتوش\n\nياللي كل كلمكم خدنا عليه لما تغيبوا نقول جرى ايه\n\nليه دلوقتي مابتقولهوش\n\nدا احنا هوانا غريب وجديد بيزيد لما كلمكم يزيد\n\nما انتوا ياعيني ماجربتوش\n\nمهما يلوموا عليك وعليا ولايبان الشوق في عنيا\n\nطب ايه يعني هما يطولوا قولوا كمان وحياتكم قولوا\nياما سمعنا كلام وملام بس نسينا دا كله اوام\n\nليه نحتار ونفكر ليه؟\n\nياما قولتوا هنبعد ماببعدناش قولتوا هننسي ومابننساش\n\nعايزين اكتر من كده ايه؟\n\nدا اللي بيحصل واللي يتقال خلي هوانا في احسن حال\n\nوادي ايديا في حضن ايديه\n\nمهما يلوموا عليك وعليا ولايبان الشوق في عنيا\n\nطب ايه يعني هما يطولوا قولوا كمان وحياتكم قولوا\n\nبيقولوا بحبك وبحبك كل مابيقولوا\n\n\n\n\n1987","date":"1987","url":"https://fnanen.com/klmat/alaghany/s/smyrt-s3yd/by8oloa-b7bk.html?arabic=بيقولوا بحبك"}