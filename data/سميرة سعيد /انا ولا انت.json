{"title":"انا ولا انت","author":"سمير الطائر","composer":"حلمي بكر","date":"1989","lyrics":"انا ولا انت اللي يحير\nانا ولا انت اللي يسهر\nماتشوف مين بيحب التاني\nوتشوف مين فينا اللي اتغير\nانا مابعدتش..ماتغيرتش\nانا ماحاولتش انسي هواك..\nانسي هواك وانت بتبعد..لا وبتعند\nلا وتقول ان انا ظالماك..انا لو كنت حقيقي ظلمتك\nبكره تعالا وهستناك..ونشوف مين فينا اللي يحير واللي اتغير\nانا ولا انت...\nانا طول عمري بحبك..\nوانت عمر الحب عليك ما يبان\nانا طول عمري افتكرك وانت مخلص اوي في النسيان\nانا عرفاك اكتر من روحي\nمش هتعرف لسه عليك\nعايز قلبك يبقي علي راحته..وانا قلبي ملك ايديك\nمش بس انت اللي بتتغير دا انت الهوا غيرته كمان\nانا ماببعدتش ماتغيرتش\nانا ماحاولتش انسي هواك..\nانسي هواك وانت بتبعد..لا وبتعند\nلا وتقول ان انا ظالماك..انا لو كنت حقيقي ظلمتك\nبكره تعالا وهستناك..ونشوف مين فينا اللي يحير واللي اتغير\nانا ولا انت...\nسهل عليا اتعلم منك..\nوابعد عنك..يوم واتنين\nواعرف احير واقدر اسهر..\nوانسيك الراحه منين..\nلولا ان انت حبيبي حقيقي حبيبي حقيقي\nبس الطبع عليك غلاب..\nبتحبني بس محيرني يامحيرني\nوبترجعلي ساعات بعتاب\nيعني تعابني مش بتسبني ..\nقولي واخدني معاك علي فين؟\nانا ماببعدتش ..ماتغيرتش\nانا ماحاولتش انسي هواك..\nانسي هواك وانت بتبعد..لا وبتعند\nلا وتقول ان انا ظالماك..انا لو كنت حقيقي ظلمتك\nبكره تعالا وهستناك..ونشوف مين فينا اللي يحير واللي اتغير\nانا ولا انت...","url":"https://fnanen.com/klmat/alaghany/s/smyrt-s3yd/ana-ola-ant.html?arabic=%D8%A7%D9%86%D8%A7%20%D9%88%D9%84%D8%A7%20%D8%A7%D9%86%D8%AA"}