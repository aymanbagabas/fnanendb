{"title":"تعالوا","lyrics":"تعالو .. تعالو .. تعالو شوفوا تعالو\nهقول الحقيقه تعالو اسمعوني\nلو اطلع برئيه لومه وانصفوني\nولو كنت جانيه .. هسلم في ثانيه\nوبالحكم هرضي .. واقول طب ومالوا\nعيونه عليا وديما معايا\nوانا رايحه جايه الاقيه ورايا\nبهمسه وكلامه .. وشوقه وهيامه\nفي حبه اللي شاله وحيرله باله\nويصعب عليا ويضعف عنادي\nويجي ويواعدني اروحله في معيادي\nوساعتين يعدوا .. وقلبي عنده\nوخايفه اقول حصل له وجراله\nمجاش من يوميها ولاشوفته تاني\nبيلعب بقلبي وقاصد هواني ..\nقولوله دا بعده .. هيتلقى وعده\nحسابه معايا ومش هنسهاله ..","author":"مصطفى الشندويلي","composer":"مختار السيد","date":"1990","url":"https://fnanen.com/klmat/alaghany/s/smyrt-s3yd/t3aloa.html?arabic=تعالوا"}