{"title":"ردي النفس","lyrics":"ردي النفس يا بنت لا اموت مخنوق\nحيث اني اشهق ما تردي من انفاس\nاموت بعيونك وبأنفاسك افوق\nلين التفتي قلت يا عل ماباس\nلا يابعد عمري ترى كل مخلوق\nمن عقب شوفك ما اعده من الناس\nانتي مثل شمسٍ يجي قبله شروق\nوشروق وجهك وسط قلبي له احساس\nجيتك اغني فرحة الحب والشوق\nواكتب على مافات من عمري الياس\nجيتك وبي تصرخ على سمعك عروق\nردي النفس لا اموت من قل الأنفاس","author":"العاشق","composer":"خالد البراك","url":"https://fnanen.com/klmat/alaghany/7/7sn-ms3od/rdy-alnfs.html?arabic=ردي النفس"}