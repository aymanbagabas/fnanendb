{"title":"تمنيت الصبا","lyrics":"تمنيت الصبا إللي فات يرجع\nواطري الي مضى ليته يعودي\nانا سهران لين الشمس تطلع\nنجوم الليل إسألهم شهودي\n\nانا ناذر إذا المزيون يرجع\nبحط نشرين و الثالث سعودي\nترى قلبي من الفرقه تمزع\nو دمعي لي جرا يسقي الورودي\n\nوباب الشوق من يمي مشرع\nوعلى بابه حرس مثل الحدودي\nوانا يا بوحمد اغوص و اطلع\nيدي تسبح و خانتني زنودي\n\nعيوني بالجفا يا حلوه تدمع\nتعالي يا هوى بالي وعودي\nحشى مامل من شوفك ولا اشبع\nومن غيرك بلا معنى وجودي\n\nانت تطري على بالي و انا اركع\nقريت الحمد في وقت السجودي\nتمنيت الصبا إللي فات يرجع\nواطري الي مضى ليته يعودي","url":"https://fnanen.com/klmat/alaghany/7/7sn-ms3od/tmnyt-al9ba.html?arabic=%D8%AA%D9%85%D9%86%D9%8A%D8%AA%20%D8%A7%D9%84%D8%B5%D8%A8%D8%A7"}