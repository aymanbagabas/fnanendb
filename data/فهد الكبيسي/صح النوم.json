{"title":"صح النوم","author":"عبدالله ابو راس","composer":"ناصر الصالح","date":"2010","lyrics":"صح النوم يا دنيا .. توك لي تصحينا\nرديتي بعد عمري .. وعمري ضاعت سنينه\nبعد ما استسلم إحساسي .. وبعد ما ارتحت في ياسي\nجيتيني بـ أعز ناسي .. تبين أفرح معه كم يوم\nصح النوم .. صح النوم\n\nوينك والظلام سياط .. يجلدني سهر عيني\nأنادي يومها وينك .. يا دنيا ما سمعتيني\nهبلتيني وأنا بحوجه .. وكل ما أطقها عوجه\nوبحرك لو هدا موجه .. أنا حرّفت فيه العوم\nصح النوم .. صح النوم\n\nخسرت سنين من عمري .. وأنا مرهون بـ أشواقي\nكثير اللي مضى منه .. ويا خوفي على الباقي\nأنا حزني كسب ودي .. وخلّى دنيتي ضدي\nخلاص الوقت ما يمدي .. يا دنيا لا عتب لا لوم\nصح النوم .. صح النوم","url":"https://fnanen.com/klmat/alaghany/f/fhd-alkbysy/97-alnom.html?arabic=%D8%B5%D8%AD%20%D8%A7%D9%84%D9%86%D9%88%D9%85"}