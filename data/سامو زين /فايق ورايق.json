{"title":"فايق ورايق","author":"عبدالعزيز عمار","composer":"حسام البيجرمي","date":"2010","lyrics":"وده فايق ورايق لو كترت معاه بيضايق\nوان قصرت معاه مش طايق بالذمة اعمله ايه\nوده عايش حياته زى ما اكون من ممتلكاته\nهو يدوب كانوا كام يوم فاتوا لما اتعرفت عليه\nواتاريه فاكر انه هيبقى شارينى لو شاور يلاقينى هجرى جرى عليه\nطب على ايه ياما قبله كتير قابلونى حاولوا ولا غلبونى مجتش يعنى عليه\n\nوده ماشى بمزاجه صدق نفسه وعاجبه دماغه\nعايز الناس كلها تسمعله ومحدش مالى عنيه\nولا عاجب نافع صبرى عليه يبقى مفيش دافع\nاتعب نفسى مدام مش نافع طب لازمة كل ده ايه\nوده فايق ورايق لو كترت معاه بيضايق وان قصرت معاه مش طايق بالذمة اعمله ايه\nوده عايش حياته زى ما اكون من ممتلكاته هو يدوب كانوا كام يوم فاتوا لما اتعرفت عليه","url":"https://fnanen.com/klmat/alaghany/s/samo-zyn/fay8-oray8.html?arabic=%D9%81%D8%A7%D9%8A%D9%82%20%D9%88%D8%B1%D8%A7%D9%8A%D9%82"}