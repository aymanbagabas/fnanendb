{"title":"انا هنا يا ابن الحلال","lyrics":"أنا هنا يا ابن الحلال\n\nلا عايزة جاه ولا كتر مال\n\nباحلم بعش\n\nأملاه أنا  سعد وهنا\n\nأنا هنا يا ابن الحلال\nمليت لك القلة.. عطشان تعالَ\n\nعطشان.. تعالَ\n\nيا جميل يالله\n\nمليت لك الابريق..\n\nعطشان تعال عطشان.. تعالَ \n\nوسلامة طريق\n\nأنا ورا الشباك   سهرانة باستناك\n\nعلمت قلبي هواك من قبل ما تجيني  والا أتملاك\nباحلم بعش\n\nأملاه أنا سعد وهنا\n\nأنا هنا يا ابن الحلال\nوإن جيتني يا مهنّي..\n\nندر علي ندر علي العين والنني\n\nوإن جيت تدق الباب\n\nندر علي ندر عليَّ القلب يشيله حجاب\n\nفرشت لك رمشي  اخطر عليه وامشي\n\nمن شوقي ما بنامشي\n\nباستنى حتى العمر مستني\nباحلم بعش\n\nأملاه أنا سعد وهنا\n\nأنا هنا يا ابن الحلال","author":"صلاح جاهين","composer":"سيد مكاوي","url":"https://fnanen.com/klmat/alaghany/s/syd-mkaoy/ana-hna-ya-abn-al7lal.html?arabic=انا هنا يا ابن الحلال"}