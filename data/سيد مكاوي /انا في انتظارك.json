{"title":"انا في انتظارك","lyrics":"انا في انتظارك خليت\n\nناري في ضلوعي وحطيت\n\nايدي على خدي وعديت\n\nبالثانية غيابك ولا جيت\n\nيا ريت يا ريتني عمري ما حبيت\nعايزه اعرف لا تكون غضبان\n\nأو شاغل قلبك انسان\n\nخليتني من يأسي أقول\n\nالغيبة دي غيبة على طول\n\nواتفكر إيه اللي جنيت\n\nمن ذنب يسيئك ما لقيت\n\nيا ريتني عمري ما حبيت\nاتقلب على جمر النار\n\nواتشرد ويا الأفكار\n\nالنسمة أحسبها خطاك\n\nوالهمسة أحسبها لقاك\n\nعلى كده أصبحت وأمسيت\n\nوشافوني وقالوا اتجنيت\n\nيا ريتني عمري ما حبيت\nتوعدني بسنين وايام\n\nوتجيني بحجج وكلام\n\nوتسلم وتمر قوام\n\nاو تخلف وتقول لي نسيت\n\nيا ريتني عمري ما حبيت\n\n\n\n\nمحمود بيرم التونسي\n\n\n\n\n\n\nزكريا احمد","author":"محمود بيرم التونسي","composer":"زكريا احمد","url":"https://fnanen.com/klmat/alaghany/s/syd-mkaoy/ana-fy-antzhark.html?arabic=انا في انتظارك"}