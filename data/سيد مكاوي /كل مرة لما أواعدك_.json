{"title":"كل مرة لما أواعدك","lyrics":"كل مره لما اواعدك \n\nالتقيك توعد وتخلف\n\n\n\nواما اقابلك واجي اعاتبك..\n\nالتقيك تسبق وتحلف\n\nان ده كان غصب عنك كل مره\nليه تملي بتواعدني \n\nلما مش عايز تجيني\n\n\n\nانت يعني بتعاندني \n\nوالا بتزود حنيني\nبكره ياما تشوف اسيه \n\nلو هواك هان يوم عليه ..\nواما اقابلك واجي اعاتبك ..\n\nالتقيك تسبق وتحلف\n\nان ده كان غصب عنك كل مره\nياللي خليت الأحبه \n\nع المحبه بيلوموني\n\n\n\nخللي صدك فيه محبه \n\nده انت روحي ونور عيوني ..\nياليلي ياليلي ياليل...\n\n\n\nالليل أهو طال وعرف الجرح ميعاده\n\nوجف دمعي و جفني من ده ميعاده\n\nلهفي على القلب في حبه واوعاده\n\nلا نار اقول نار ولا هي من الفؤاد تبرح\n\nوإن باح بشكواه لا زاده ولا عاده\nياللي خليت الأحبه \n\nع المحبه بيلوموني\n\n\n\nخللي صدك فيه محبه \n\nده انت روحي ونور عيوني ..\nبكره ياما تشوف اسيه \n\nلو هواك هان يوم عليه ..\nواما اقابلك واجي اعاتبك ..\n\nالتقيك تسبق وتحلف\n\nان ده كان غصب عنك كل مره\nسيبني افكر فيك لوحدي \n\nكل ساعه وكل يوم\n\n\n\nلو علي الود ودي \n\nانشغالي فيك يدوم ..\nبكره ياما تشوف اسيه \n\nلو هواك هان يوم عليه ..\nواما اقابلك واجي اعاتبك ..\n\nالتقيك تسبق وتحلف\n\nان ده كان غصب عنك كل مره\n\n\nاستمع إلى \"كل مرة لما أواعدك\" على أنغامي","url":"https://fnanen.com/klmat/alaghany/s/syd-mkaoy/kl-mrt-lma-aoa3dk.html?arabic=كل مرة لما أواعدك"}