{"title":"كل الاحبه اتنين","author":"بيرم التونسي","composer":"زكريا احمد","lyrics":"كل الاحبة اتنين اتنين وانت يا قلبي حبيبك فين\nيطلع عليَ البدر جميل يا بــدر مالـي انا ومـالـك\nماليش يا بدر نديم وخليل اوريه ويوريني جمالك\nنورك يا بدر يزيد\nوتبقى لـيـلــة عيد\nليلة ما تطلع على قلبين اتنين اتنين\nوانت يا قلبي حبيبك فين\nافوت على الورد الفتان ولونه يفرح كل حزين\nيا ورد تهدى للخلان واهديك انـــا يا ورد لمين\nيامفرح الاحباب\nبـــلونك الجذاب\nيا فرحة تطلع على الفين اتنين اتنين\nوانت يا قلبي حبايبك فين\nعلى البحورالناس في نعيم واسرح انا لوحدي واهيم\nيســــري النسيم ساحر فتان يداعب الموج الشــــفاف\nانظر واتحســــــر\nمن حسن دا المنظر\nواقول ياريتا كنا اتنين اتنين\nوانت يا قلبي حبيبك فين\nيـا قلبي ده حظك خليك فريد وحدك\nاصبرعلى كاسك واشرب على قدك\nيجي الهنا في غمضة العين\nوالــمــر يـحـلى لي\nفي كاسين اتنين اتنين\nوانت يا قلبي حبيبك فين","url":"https://fnanen.com/klmat/alaghany/s/syd-mkaoy/kl-ala7bh-atnyn.html?arabic=%D9%83%D9%84%20%D8%A7%D9%84%D8%A7%D8%AD%D8%A8%D9%87%20%D8%A7%D8%AA%D9%86%D9%8A%D9%86"}