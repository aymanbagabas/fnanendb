{"title":"وحياتك يا حبيبي","lyrics":"وحياتك يا حبيبي .. ريح قلبي معاك\n\nغلب الحب معايا وتعبت .. وتعب الشوق وياك\n\nما تفوتنيش انا وحدي .. افضل احايل فيك\n\nما تخليش الدنيا تلعب بيا وبيك\n\nخلي شوية عليا وخلي شوية عليك \n\n\n\nعمر هوانا بيجري بيجري .. شوف راح منه كام ؟\n\nساعة شوق ومحبة .. وشهر بعاد وخصام\n\nويبقي الحب تايه .. مش عارف احنا فين ؟\n\nزي المركب ما تبقي .. محتارة بين شطين\n\nلكن لإمتي .. يا عيوني انت ؟\n\nنبقي حبايب .. ومش حبايب\n\nلحد امتي ؟\n\nوارجع تاني واقولك ريحني الله يخليك\n\nعشان المركب تقدر تمشي بيا وبيك\n\nما تفوتنيش أنا وحدي .. أفضل احايل فيك\n\nما تخليش الدنيا تلعب بيا وبيك\n\nخلي شوية عليا .. وخلي شوية عليك\n\nخلي شوية عليك .. وشويه عليك\n\n\n\nالليل\n\nالليل بدموعه قاسي .. ويا ويلي من ساعاته\n\nوالصبر لسة ساكت .. ويا ويلي من سكاته\n\nتوعدني بفرحتي .. واستني بضحكتي\n\nزي الوردة ما تبقي مستنية الندي\n\nوتغيب وتفتكر .. وتجيني وتعتذر\n\nفين القلب اللي يقدر يستحمل كل ده ؟\n\nوارجع تاني واقولك ريحني الله يخليك\n\nعشان المركب تقدر تمشي بيا وبيك\n\nما تفوتنيش انا وحدي .. افضل احايل فيك\n\nما تخليش الدنيا تلعب بيا وبيك\n\nخلي شوية عليا .. وخلي شوية عليك\n\nخلي شوية عليك .. وشويه عليك\n\n\n\n\n\n\n\n\n\n\n\n\n\n\nاستمع إلى \"وحياتك يا حبيبي\" على أنغامي","author":"حسين السيد","composer":"سيد مكاوي","url":"https://fnanen.com/klmat/alaghany/s/syd-mkaoy/o7yatk-ya-7byby.html?arabic=وحياتك يا حبيبي"}