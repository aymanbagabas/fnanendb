{"title":"الا فلسطين","author":"فؤاد حداد","composer":"سيد مكاوي","lyrics":"ولا في قلبي ولا عينيّ إلا فلسطين\nوأنا العطشان ماليش ميّه إلا فلسطين\nولا تشيل أرض رجليّ وتنقل خطوتى الجاية\nإلا فلسطين\nأنا العطشان ماليش ميّه إلا فلسطين\n---\nعشان الأرض تتطهر ويرجع لي الشجر والدار\nعلى طول الحدود أسهر ليالي ما تفارقش نهار\nأنا الواقف في خط النار وأنا اللي حلفت بالأزهر\nأنا اللي حلفت بالأزهر وبالأقصى وبأميّة\nولا تشيل أرض رجليّ وتنقل خطوتى الجاية\nإلا فلسطين\n---\nسلاح الثوره متدرّب على الثورة لا بد يثور\nيخلّي الغرب يتغرّب يخلّي الشرق زايد نور\nوكل رصاصه بتقرب ولادي من حواليّ\nولا تشيل أرض رجليّ وتنقل خطوتي الجايه\nإلا فلسطين\nأنا العطشان ماليش ميّة\nإلا فلسطين","url":"https://fnanen.com/klmat/alaghany/s/syd-mkaoy/ala-fls6yn.html?arabic=&#x627;&#x644;&#x627; &#x641;&#x644;&#x633;&#x637;&#x64A;&#x646;"}