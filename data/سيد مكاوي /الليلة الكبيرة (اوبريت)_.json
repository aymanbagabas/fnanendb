{"title":"الليلة الكبيرة (اوبريت)","lyrics":"قبة سيدنا الولي دول نوّروها\n\nما أحلى البيارق والناس بيزروها\n\nقبة سيدنا الولي .. والقهوة عالية\n\nما احلى البيارق لما دوّروها\n\n\n\nبتاع الحمص يقول :\n\nحمص حمص تل ما ينقص عالنار يرقص\n\nحمص حمص تل ما ينقص عالنار يرقص\n\nحمص حمص تل ما ينقص عالنار يرقص\n\nيرقص يرقص ويقول .. الي شاف حمّص ولا كلش\n\nحب وأتلوع ولا ولا طلشي\nتضحك الفتاة .. :\n\nوتقول\n\nيسترك هات حبة بقرش\n\nيضحك الشباب\n\nها .. ها .. ها\n\nحمّص .. حمّص .. حمّص\n\nحمّص .. حمّص .. حمّص\n\nأسعى .. أسعى .. أسعى .. أسعى\n\nحمّص .. حمّص .. حمّص\n\nحمّص .. حمّص .. حمّص\n\nأسعى .. أسعى .. أسعى .. أسعى\nمصوّراتي يقول :\n\nخدلك صورة ستة في تسعة\n\nأسعى .. أسعى .. أسعى .. أسعى\n\nخدلك صورة ستة في تسعة\n\nيا سي عجورة النار خسعة\nرجال وبائعين في المولد يقولون :\n\nالله .. الله .. الله\n\nعجمية .. باللوز .\n\nالله .. الله .. الله\n\nطعمية .. أراجوز\n\nالله .. الله .. الله .. الله .. الله .. الله\nالاراجوز يقول ومعه الاطفال :\n\nالليلة الكبيرة يا عمي والعالم كتيرة\n\nمالين الشوادر يابا من الريف والبنادر\n\nالليلة الكبيرة يا عمي والعالم كتيرة\n\nمالين الشوادر يابا من الريف والبنادر\n\nدول فلاحين ودول صاعدية\n\nدول من البلد ودول رشايدة\nحوار بين الاراجوز والعمدة\n\nالعمدة : يا حضرة الاراجوز قولي\n\nالاراجوز : نعم يا عمدة عاوز ايه\n\nالعمدة : منين يروحو المتولي\n\nالاراجوز : فتح يا اخينا وصلي عليه\n\nالعمدة : صلى اللهم صلي عليه\n\nالاراجوز : تمشي كده على طول على طول لحد ما تلاقي عمارة\n\nالعمدة : لحد ما الاقي عمارة\n\nالاراجوز : تكسر يمين تلقى بتاع فول دكانته على ناصية حارة\n\nالعمدة : دكانته على ناصية حارة\n\nالاراجوز : تدخل يمينك وشمالك شارعين وفي التالت تكسر\n\nالعمدة : شارعين وفي التالت أكسر\n\nالاراجوز : على اليمين واخد بالك .. وتمشي على طول تتمخطر\n\nالعمدة : وأمشي على طول واتمخطر\n\nالاراجوز : تفضل كده تمشي وتلف .. وتخش من مطرح ما طلعت\n\nالعمدة : وأخش من مطرح ما طلعت\n\nالاراجوز : ولما تلقى مقلة لب .. تعرف بأنك تهت وضعت\n\nالعمدة : ااهاا دي وصفة سهلة ..\n\nالاراجوز : سهلة اوي\n\nالعمدة : ودي وصفة هايلة\n\nالاراجوز : مع السلامة .. مع السلامة .. مع السلامة يا ابو عمة مايلة\n\nالاطفال : مع السلامة يا ابو عمة مايلة .. مع السلامة يا ابو عمة مايلة\n\nرجل يدعو الشباب للتصويب ببندقية في المولد يقول :\n\nفتّح عينك تاكل ملبن\n\nفينك فينك .. تاكل ملبن\n\nفتّح عينك تاكل ملبن\n\nفينك فينك .. تاكل ملبن\n\nأوعى لجيبك للعيب عيبك\n\nقرّب .. جرّب .. نشّن\n\nوسطن ايدك .. وسطن\n\nأضرب ..\n\nضرب أحد الشباب بالبندقية .. واصاب الهدف .. فقال له صاحب البندقية :\n\nيحميك يا ابني تبقى غالبني\n\nقرّب خدلك حتة ملبن\n\nقرّب خدلك حتة ملبن\n\nقرّب خدلك حتة ملبن\nرجل يبيع العاب للأطفال يقول :\n\nفوريرة للعيل\n\nيا ابو العيال ميّل\n\nخدلك سبع فرارير\n\nزمّارة شخليلة\n\nعصفورة يا حليلة\n\nطراطير يا واد طراطير\n\nطراطير يا واد طراطير\n\nطراطير .. طراطير طراطير طراطير\n\nطراطير .. طراطير طراطير طراطير\nفي السيرك رجل يقول :\nالليلة .. اللية السيرك تعالو دي فرجة تساوي جنيه قولو هيه ..\n\nهيه هيه هيه\n\nبمناسبة هذا المولد يا ولاد زورنا يا ولاد\n\nالليلة .. اللية السيرك تعالو دي فرجة تساوي جنيه قولو هيه ..\n\nهيه هيه هيه\n\nبمناسبة هذا المولد يا ولاد زورنا يا ولاد قولو هيه\n\nهيه .. هيه .. هيه\n\nفي السيرك شجيع يهجم على السبع ويركب دغري عليه قولو هيه ..\n\nهيه هيه هيه\n\nوبنات قمرات زي الشربات حلوين مش عارف ليه قولو هيه\n\nهيه .. هيه .. هيه\n\nوكمان بلياتشو تعالو اسمعو ناتشو\n\nوشوفو حيعمل ايه قولو هيه\n\nهيه .. هيه .. هيه\n\nوكمان بلياتشو تعالو اسمعو ناتشو\n\nوشوفو حيعمل ايه قولو هيه\n\nهيه .. هيه .. هيه\n\nرجل يستعرض عضلاته في السيرك .. او ربما في ركن اخر على أرض المولد يقول :\n\nأنا شجيع السيما\n\nأبو شنب بريمة\n\nأنا شجيع السيما\n\nأبو شنب بريمة\n\nأول ما اقول علي هب\n\nواصرخ لي صرخة\n\nها .. ها .. ها\n\nالسبع يتكهرب ويبقى فرخة\n\nحالا بالا سأصارع أسد أنما ايه متوحش\n\nوحخلي وجهه شوارع\n\nتصقيفة يا ناس ميصحش\n\nحالا بالا سأصارع أسد أنما ايه متوحش\n\nوحخلي وجهه شوارع\n\nتصقيفة يا ناس ميصحش\n\nتصقيفة يا ناس ميصحش\nالاسد وصل .. ويقول الرجل :\nأهو جه أهو جه .. تصقيفة بقى\n\nأهو جه أهو جه .. تصقيفة بقى\n\nتصقيفة أومال .. تشجيعة أومال\n\nتصقيفة أومال .. تشجيعة أومال\n\nتعالى لالي اللاي اللالي يا حبيبي تعالى لالي\n\nتصقيفة أومال .. تشجيعة أومال\n\nتصقيفة أومال .. تشجيعة أومال\n\nتعالى لالي اللاي اللالي يا حبيبي تعالى لالي\n\nفرقة موسيقية عابرة .. يقول رجل فيها :\n\nدقي يا مزيكا\nواحد واقف بشوية أكل .. سمك .. منبار .. فشة في المولد يقول :\n\nالسمك مقلي .. كل وبرقلي\n\nصنف زي الفل\n\nاستخار واختار\n\nفشة أو منبار\n\nيلا يلا سمي وكل\n\nيلا يلا سمي وكل\n\nيلا يلا سمي وكل\n\nيلا يلا سمي وكل\n\n\n\nفتاة تغني وتدعو الأمهات ليباركن أولادهن وتقول :\n\nيا أم المتطهار رشي الملح سبع مرات\n\nيا أم المتطاهر رشي الملح سبع مرات\n\nفي مقامه الطاهر خشي وقيدي سبع شمعات\n\nيا عريس يا صغير علقة تفوت ولا لحد يموت\n\nلابس ومغير وحتشرب مرقة كتكوت\n\nيا عريس يا صغير علقة تفوت ولا لحد يموت\n\nلابس ومغير وحتشرب مرقة كتكوت\n\nيا أم المتطهار رشي الملح سبع مرات\n\nيا أم المتطاهر رشي الملح سبع مرات\n\nفي مقامه الطاهر خشي وقيدي سبع شمعات\nبالذمة ده سابع عيّل مزفوف من وقت قليل\n\nمولد شلاه يا معلم .. عقبال أولادك\nعالقهوة\nرجل القهوة يقول :\nواحد مظبوط واتنين مصري\n\nعالنار حاضر جايلك دغري\nفنان يغني على القهوة ويقول :\nمساء التماسي .. مساء التماسي\n\nيا ورد قاعد على الكراسي\n\nمسى التماسي .. مسى التماسي\n\nيا ورد قاعد على الكراسي\nرجل جالس على القهوة يقول :\n\nهات شاي يا دقدق ..\nدقدق رجل القهوة يقول :\n\nعيني وراسي\n\nسمعنا يا ريس حنتيرة\n\nللصبح معاك السهيرة\nالجالسون على القهوة يقولون :\nسمعنا .. سمعنا .. سمعنا .. سمعنا\nالريس حنتيرة يغني ويقول :\nيا غزال .. يا غزال العشق حلال دوبتني دوب خلتني خيال خيال\n\nيا غزال .. يا غزال العشق حلال دوبتني دوب خلتني خيال خيال\n\nيااااااه .. يا شفتك فص فراولة .. ولا لا قوة ولا حول\n\nدوبتني قلبي على لولاه .. يا غزال العشق حلال\n\nيـــــــــــــــــــــا ليل\n\nيــــــــــــــــــــــــا ليل\n\nيارب يا عالم بالحال .. تهدي حبيبي ويصبح عال\n\nيارب يا عالم بالحال .. تهدي حبيبي ويصبح عال\n\nواغني وارقع بالموال .. واقول يا غزال يا غزال\n\nيـــــــــــــــــا ليل\nصاحب القهوة يقول بغضب :\n\nوقّف يا ريس حنتيرة\n\nفيه ناس هنا قاعدة كتيرة\n\nولا حد قال هات تعميرة ولا واحد شاي\n\nاه .. الي حيطلب راح يقعد ولا ما يطلبش يبعد\n\nرجل جالس على القهوة يخرج بسبب ما قاله صاحب القهوة ويقول :\nيلا بينا نخرج يا مسعد شارع التورماي\nيكمل الريس حنتيرة غنائه ويقول :\n\nيــــــــــــا ليل .. يـــــــــــــــــا ليل\n\nيا غزال يا غزال العشق حلال دوبتني دوب خلتني خيال خيال\n\nيا غزال يا غزال العشق حلال دوبتني دوب خلتني خيال خيال\nصاحب لعبة لأظهار القوة يقول :\nورينا القوة .. يا ابني انت وهو\n\nمين عنده مروّه وعاملي فتوة\n\nيقدر بقادرة على زق الطارة .. ويفرقع بومة\n\nرجل وقع في القخ واعلن عن دخوله للعبة وقال :\n\nوسع .. وسع .. وسع\n\nأنا أزق الطارة وأضرب مية بومة\n\nده أنا اللسطة عمارة من ضرب شاكما\n\nصيتي من القلعة للقلعة للسوق تلالة\n\nأنا واخد السمعة\nصاحب اللعبة يقول :\n\nطيب يلا تعالى\nالرجل :\n\nلا يا عم سعيدة\n\nدي البدلة جديدة\nصاحب اللعبة بتهكم :\n\nهأ هأ هأ سعيدة يا ابو بدلة جديدة\n\nالاطفال يقولون ايضا بتهكم :\nهأ هأ هأ سعيدة يا ابو بدلة جديدة\nالرجل الذي ترك القهوة السابقة فارا من كلام صالحبها يقول وقد وجد قهوة اخرى ومعه صديقه مسعد :\nإوعد يارب إوعد .. إوعد يارب إوعد .. إوعد يارب إوعد .. إوعد يارب إوعد ..\n\nأدي كمان قهوة .. يلا بينا يا مسعد .. ندخل على سهوة .. ايوة على سهوة\nودخلو القهوة .. وكانت هناك من تغني وتقول :\n\nطار في الهوى شاشي وانت متدراشي\n\nيا جدع\n\nطار في الهوى شاشي وانت متدراشي\n\nيا جدع\n\nطرفه شاورلي شاورلي عليك .. حكم الهوى ماشي\n\nحكم الهوى ماشي\nالرجال في القهوة يرددون :\n\nيا حلاوة .. يا حلاوة .. يا حلاوة\n\nهوى العصاري\n\nعلى سطح جاري\n\nهوى العصاري\n\nعلى سطح جاري\n\nخدني ورماني رماني عليك ولا انت داري\n\nطار في الهوى شاشي وانت متدراشي\n\nيا جدع\n\nطار في الهوى شاشي وانت متدراشي\n\nيا جدع\n\nطرفه شاورلي شاورلي عليك .. حكم الهوى ماشي\n\nحكم الهوى ماشي\n\nآآه يا ناري .. يا ناري\n\nمنك يا جاري\n\nآآه يا ناري .. يا ناري\n\nمنك يا جاري\n\nخني ورماني .. رماني عليك هوى العصاري\n\nطار في الهوى شاشي وانت متدراشي\n\nيا جدع\n\nطار في الهوى شاشي وانت متدراشي\n\nيا جدع\n\nطرفه شاورلي شاورلي عليك .. حكم الهوى ماشي\n\nحكم الهوى ماشي\nصاحب القهوة الجديدة .. يؤكد على الموجودين .. ويقول كصاحب القهوة السابقة :\n\nماشي .. ماشي .. ماشي كلامك آه\n\nالي حيطلب راح يقعد\n\nوالي ميطلبش يبعد\nالرجل يقول لصاحبه مسعد :\n\nيلا بينا نخرج يا مسعد شارع التورماي\n\nاتنين في المولد اكتشفو وجود اقارب لهم من نفس بلدتهم يقول احدهم :\n\nناس من بلدنا هناك اهم\n\nروح يا ابراهيم اندهلهم\n\nسلامات .. سلامات .. سلامات على البلدايات\nمنشدين دينيين يقول واحد منهم :\n\nليلتكم أنس وجلجلة .. جلجلة .. جلجلة ..\n\nأنشد ولعلع يا ولة .. يا ولة .. يا ولة\n\nشفت في منام صاحب المقام .. ده اوبه .. أوبه .. اوبه\n\nويمامة حايمة عليه تسبح ربها ..\n\nيا نور النبي .. يا نور النبي .. يا نور النبي\n\nميّلت فوق\n\nصحوني من النوم .. خدت بعضي وتني جدت\n\nوبعودة .. وبعودة\nأمراة تبحث عن طفلتها التي تاهت في المولد وتقول :\nيا أولاد الحلال .. بنتي تايهة طول كدة\n\nرجلها الشمال فيها خلال زي ده\n\nرجل يقول :\n\nزحمة يا ولداه .. كام عيّل تاه\n\nونردد في النهاية ونقول أن المولد هو <<\n\nالليلة الكبيرة يا عمي والعالم كتيرة\n\nمالين الشوادر يابا من الريف والبنادر\n\nالليلة الكبيرة يا عمي والعالم كتيرة\n\nمالين الشوادر يابا من الريف والبنادر\nوالنهاية آذان الفجر والصلاة ويقول المؤذن :\nالله أكبر الله أكبر .. الله أكبر الله أكبر\n\n \n\n\n\n\n\n\n\n\n\n\n\n\nاستمع إلى \"الليلة الكبيرة (اوبريت)\" على أنغامي","author":"صلاح جاهين","composer":"سيد مكاوي","url":"https://fnanen.com/klmat/alaghany/s/syd-mkaoy/allylt-alkbyrt--aobryt-.html?arabic=الليلة الكبيرة (اوبريت)"}