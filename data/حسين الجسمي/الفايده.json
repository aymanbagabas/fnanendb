{"title":"الفايده","author":"عبدالله الجعيدي","composer":"صالح الشهري","lyrics":"حبايب مالكم في الضيق سبتوني ... وفي لمح البصر بالرخص بعتوني\nوانا اللي كنت فاكركم تحبوني ... تخليتوا عن اللي حبكم في الحال\nبغينا الفايده .. ضيعنا راس المال\n\nبكت عيني بدم لما تركتوني ... لوحدي في خلا خالي رميتوني\nومن غدر الليالي ما رحمتوني ... ولا حسيتوا ان دمعي ودمي سال\nبغينا الفايده .. ضيعنا راس المال\n\nمصالح لأجل خاطرها تودوني ... ولما خلصت صرتوا تعادوني\nانا مظلوم وانتم اللي ظلمتوني ... وفيكم يا حبايب خابت الآمال\nبغينا الفايده .. ضيعنا راس المال\n\nانا حبيتكم وانتم شنيتوني ... ومن نظرة محبتكم حرمتوني\nبأعلى صوت نادي ما سمعتوني ... ولا جاني على صوت الندا مرسال\nبغينا الفايده .. ضيعنا راس المال","url":"https://fnanen.com/klmat/alaghany/7/7syn-aljsmy/alfaydh.html?arabic=%D8%A7%D9%84%D9%81%D8%A7%D9%8A%D8%AF%D9%87"}