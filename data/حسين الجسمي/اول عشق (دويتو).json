{"title":"اول عشق (دويتو)","author":"حمدان بن محمد بن راشد","composer":"فايز السعيد","date":"2010","lyrics":"(حسين الجسمي):\nانت أول انسان أعشقه في حياتي ... والحين تبغي الصدق ما عدت الأول\nعشقت غيرك وانمحت ذكرياتي ... مع دمعي اللي يوم هاجرت حول\n(اسماء المنور):\nماهو يهمك كون أول والا ثاني ... أهم شي أكون شي فحياتك\nإن كان قلبك يا حبيبي نساني ... أرجوك لا تنساني بذكرياتك\n\n(حسين الجسمي):\nطول في هجرانك علي لا تحاتي ... ما عاد يعنيني لو الهجر طول\nأغني فراقك بصوت الآهاتي ... والقلب من زود الوناسة يمول\n(اسماء المنور):\nأخاف اطول في الهجر فامتحاني ... ما اقدر اطول فالهجر من غلاتك\nدامك تبي فلحن بعض الأغاني ... بعطيك آهاتي غنها مع آهاتك\n\n(حسين الجسمي):\nالعام تصبح فالخفوق وتباتي ... واليوم معلن فيك حظر التجول\nأنا اعرفك حالي وسكر نباتي ... حالي ومن زينك أهلك تهول\n(اسماء المنور):\nالعام حبك بين عوج المحاني ... ما زال ثابت وانت تعرف غلاتك\nوأنا اعرفك انسان ما انت باناني ... لأن الأنانيه ما هي من صفاتك\n\n(حسين الجسمي):\nلكن لو كنت أجمل الفاتناتي ... لحبك أنا مستحيل أتسول\nهذاك أول يوم كنت فحياتي ... والحين جا غيرك ولا عدت الأول\n(اسماء المنور):\nوانت بعد لو كنت فارس زماني ... تجبرني العزة أسوي سواتك\nمافي لا أول ولا في ثاني ... غصبن عليك أنا الوحيدة فحياتك","url":"https://fnanen.com/klmat/alaghany/7/7syn-aljsmy/aol-3sh8--doyto-.html?arabic=%D8%A7%D9%88%D9%84%20%D8%B9%D8%B4%D9%82%20(%D8%AF%D9%88%D9%8A%D8%AA%D9%88)"}