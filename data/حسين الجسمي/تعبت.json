{"title":"تعبت","lyricist":"سعود بن مذكر الهاجري","composer":"فايز السعيد","lyrics":"ابا اعزي الدموع اللي غشت خدي عقب فرقاك\nواداوي نزف جرح ٍ سال دمه من شراييني\nواعز النفس عن حبك مدام اني عجزت القاك\nتعبت من الصبر واتعبت من كثر السهر عيني\n\nتعبت استعطفك وارجيك .. وامشي في سبيل ارضاك\nتلعبي على كيفك .. تبعدني وتدنيني\nتحملتك وانا صابر وادور لك عذر لخطاك\nولكن ما نفع صبري معك واليوم يكفيني\n\n---\n\nخلاص اليوم قررت انسحب من دنيتك واسلاك\nابرحل ما التفت لو صاح لي صوتك يناديني\nابرحل للبعيد اللي ينسيني اسى ذكراك\nوبترك كل شي منك لا شفته يبكيني\n\nوبخفي عنك وين ارحل .. ولا تسأل علي انهاك\nاذا قادك فضولك يوم .. انسى انك تلاقيني\nبعوض ما مظالي من سنين ٍ عشتها وياك\nكفى ما ضاع من شانك من احلى واجمل سنيني\n\n---\n\nابركب مركبي وابحر وادور لي بدل مرفاك\nشواطيك الكئيبه حطمت كل الأمل فيني\nبكن الهم في صدري واسافر للبعيد هناك\nعسى الأيام والغربه من إجروحك تداويني\n\nصحيح بغربتي بتعب .. ولكن في سبيل انساك\nبعزي بالصبر نفسي .. ولو محدِ يعزيني\nنعم مليت نكران الجميل وطبعك ومبداك\nوقلت البعد عنك ارحم مدامك ترفض تجيني","url":"https://fnanen.com/klmat/alaghany/7/7syn-aljsmy/t3bt.html?arabic=%D8%AA%D8%B9%D8%A8%D8%AA"}