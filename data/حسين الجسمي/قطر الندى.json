{"title":"قطر الندى","author":"احمد المسافري","composer":"الفارس","date":"2008","lyrics":"أتعبني الهجر لكن مانزل راسي ... وإنته بقلبي غلاك وعارفٍ قدرك\nإنته بطيبتك خذت القلب عن ناسي ... لين انتهى القلب يا محبوب في امرك\n\nقول أحبك يجيني ردك القاسي ... أدور رضاك وانته تعاند بهجرك\nأهديك الإحساس تكسر خاطر إحساسي ... أقول صبرك ع قلبي مارضى صبرك\nجلاسي الناس لكن وين جلداسي ... موجود معهم وجالس دون ماأدرك\nأرحل عن الناس يملا القلب هوجاسي ... يامعذب القلب قلي اليوم شو عذرك\n\nإن كنت ناسي تذكر يوم ياناسي ... ألفين سبعة يناير يوم في عمرك\nماكنت راضي ولكن قلت لاباسي ... ضحيت بأغلى حياتي بس ماضرك\nلو كنت تبغي حبيبي تكتم أنفاسي ... أرضى بنارك واعيش العمر في جمرك\nوإن كان همك حبيبك فيه لا تاسي ... يكفي المحبة ولو قطرة ندى ثغرك\n\nأرجوك أرجوك تلفي في المسا الماسي ... نتعانق بحب صدري في حضن صدرك\nتبنى قواعد محبتنا على الساسي ... وأعيش مفتون يامزيون في سحرك\nأنا لقلبك حبيبي الجوهر الماسي ... وانته هدية حبيبي حقي بكبرك\nياطيب الساس ودي رافعٍ راسي ... وارفع حبيبي معايا راسك وقدرك","url":"https://fnanen.com/klmat/alaghany/7/7syn-aljsmy/86r-alnda.html?arabic=%D9%82%D8%B7%D8%B1%20%D8%A7%D9%84%D9%86%D8%AF%D9%89"}