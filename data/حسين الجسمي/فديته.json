{"title":"فديته","lyricist":"مانع بن سعيد العتيبه","composer":"حسين الجسمي","date":"2019","lyrics":"الي رواني من غلاه ورويته\nحتى على روحي وقلبي أبديه\nلانه بوسط القلب بنيان بيته\nمحال غيره باب قلبي يخطيه\nقطعت له وعر الدروب ونصيته\nعاني وحل القلب في راحة ايديه\nغر صفى لي بالهوى واصطفيته\nيامر و ينهي و كل أمره ألبيه\n...\nما في البدو مخلوق مثله رأيته\nولا في المدن مثله بعد مر طاريه\nلو شافه الجاهل نسى جاهليته\nولا ظني العاقل بقى عقل يطريه\nالجاذبيه كلها جاذبيته\nتحفه عسى ربي لقلبي يخليه\nيسحرني بزينه وطيبه فديته\nوفديت موطى رجله اللي وطى فيه\n...\nأهداني الدنيا بكف وهديته\nروح تنادي به وقلب يناديه\nإذا ظما من فيض روحي رويته\nواذا ظميت ادنى على القلب يرويه\nيالله عساني في العمر لا خليته\nأعيش بين ايده امحقق أمانيه\nصرح الهوى وياه فوق اعتليته\nإيديه في إيدي نعلي مبانيه","url":"https://fnanen.com/klmat/alaghany/7/7syn-aljsmy/fdyth.html?arabic=%D9%81%D8%AF%D9%8A%D8%AA%D9%87"}