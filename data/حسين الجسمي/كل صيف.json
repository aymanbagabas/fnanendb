{"title":"كل صيف","lyricist":"غياهيب","composer":"الحساس","date":"2010","lyrics":"يدق الشوق في قلبي دفوف\nتهيأ للسفر وقت المصيف\nتزايد بين الأضلاع الرجوف\nوانا من حر وجدي يالطيف\n\nتهيضني من النسمة هفوف\nشذى من جوّهم بارد لطيف\nيزاحم خاطري شوق ٍ عصوف\nو قلبي من العنا غادي رهيف\n\nانا مشتاقة اعيوني تشوف\nملاك ٍ في خفوقي له وصيف\nهويتك بهوى القلب الشغوف\nمشاعر ود ما اعرف و كيف\n\nتمر الناس في عيني ضيوف\nولا غيرك له الشان المنيف\nاذا عين الغلا تبغي تشوف\nنكحلها بشوفك كل صيف","url":"https://fnanen.com/klmat/alaghany/7/7syn-aljsmy/kl-9yf.html?arabic=%D9%83%D9%84%20%D8%B5%D9%8A%D9%81"}