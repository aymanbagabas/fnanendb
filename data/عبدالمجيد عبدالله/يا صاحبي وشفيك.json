{"title":"يا صاحبي وشفيك","lyricist":"مطلع الشمس","composer":"فايز السعيد","lyrics":"ياصاحبي وش فيك قاعد لحالك ليش انت متغير ومشغول بالك\nصارحني قاسمني عناك وهمومك ماطيق اشوفك متعب الهم حالك\nياصاحبي ضاقت علي الليالي بالي شغل قلبي وفكري وبالي\nخوفي اسولف واخسر انسان غالي يا اخسرك او اخسر الي في بالك\nياصاحبي وش فيك .. يا صاحبي مهموم\nماطيق اشوفك متعب الهم حالك\n\nحيرتني واحترت باللي تقوله وان كان عندك سر بالله قوله\nما عاش من يخسر غلاك بسهوله ولاعاش من يقطع من عمره وصالك\nخايف اقول واصطدم احساس قلبك واحد لعب بي بالغرام ولعب بك\nهو حبني وانت تفكر يحبك لاهو وفى لحبي ولا هو وفى لك\nياصاحبي وش فيك .. يا صاحبي مهموم\nماطيق اشوفك متعب الهم حالك\n\nيعني انا وانت بها الحب ضعنا واللي نحبه ياحسافه خدعنا\nمثل غرامه واتقن الدور معنا والغدر طال احساس قلبي وطالك\nهذا اللذي هو صار بينك وبيني واسهر عيونك في غرامه وعيني\nكلمة احبك اللي تجيلك تجيني والشوق نفس الشوق جاني وجالك\nياصاحبي وش فيك .. يا صاحبي مهموم\nماطيق اشوفك متعب الهم حالك\n\nياصاحبي مهما تكون الحقيقه او تشتعل في القلب مية حريقه\nانا من اللي صعب يخسر رفيقه لأجل المحبه او ابدل بداله\nوانا من اجل الحب ما اخسر رفيقي ولا اغير عن طريقه\nطريقي واللي جمعني معك حب حقيقي لك ماتبي حتى حياتي فدا لك\nياصاحبي وش فيك .. يا صاحبي مهموم\nماطيق اشوفك متعب الهم حالك","url":"https://fnanen.com/klmat/alaghany/3/3bdalmjyd-3bdallh/ya-9a7by-oshfyk.html?arabic=%D9%8A%D8%A7%20%D8%B5%D8%A7%D8%AD%D8%A8%D9%8A%20%D9%88%D8%B4%D9%81%D9%8A%D9%83"}