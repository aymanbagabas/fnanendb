{"title":"يا هاجسي","lyricist":"محمد بن راشد ال مكتوم","composer":"صالح الشهري","date":"1996","lyrics":"يا هاجسي بالشعر بالله مهلا . . . على الخفوق و نازفات الفتوقي\nخلني على حسب المزاج اتملاّ . . . واختار من دانات عمق العموقي\n\nاجيدهن من فكرتي واتسلاّ . . . واحبس همس احساسهن في عروقي\nإن عنت الافكار والفكر علاّ . . . في نو قاف اللي تقافا بشوقي\nإيطيب لي في منتهى الكيف ولاّ . . . ابقى على ناري وشمسي وذوقي\n\nيا من دهاني الصدود وتولى . . . يا ليت لو تدري بوجدي وشوقي\nحسنك ملكني في الهوى واستحلاّ . . . يا ليت تطلق يا مودي سبوقي\nحرّقت قلبٍ من صدودك تقلا . . . مضى اللهيب وتم رسم الحروقي\n\nتتجدد اشواقي إذا الشوق يبلا . . . مثل الشجر جدد غصون وعروقي\nوانا على صبري لها ما أملا . . . ما كّثر ظلايمها وما ضيّع حقوقي\nما كل ما يغليك عندك بيغلا . . . وما كل من يدعي صديقٍ صدوقي\n\nهيّج شجوني ناظمٍ في السجلا . . . صوته يلحّن كايدات الطروقي\nمثله انا اهوى التحدي ويحلا . . . عندي واطريب للشدايد واتوقي\nمعانيٍ للفاهمين اتجلاّ . . . تاتي عظيمه مثل ذوقك وذوقي","url":"https://fnanen.com/klmat/alaghany/3/3bdalmjyd-3bdallh/ya-hajsy.html?arabic=%D9%8A%D8%A7%20%D9%87%D8%A7%D8%AC%D8%B3%D9%8A"}