{"title":"فارس التوحيد (اوبريت)","author":"بدر بن عبدالمحسن","composer":"محمد عبده","date":"1999","lyrics":"الليالي قصـــــة ... والحروف عيون\nوالحياة مبدأ وسيف ... وغصن من زيتون\nوبسمك الله نبدأ ..\nوالبداية كلمة ... فجرت هالكون\nبالضيا و الرحمة ... بين كاف ونون\nوتبعتها كلمة ... ابدعت من طين\nالنبي آدم ... وعلمته الدين\nونزلت كلمة ... على النبي المختار\nوسجدت امه ... للواحد القهار\nالله واكبر ... الله واكبر\nومابقى كلمة ... تدعو للاصلاح\nقالها الائمة ... في زمان راح\nوجدد الكلمة محمد ... وساند الكلمة محمد\nونهضت امة محمد ... امة التوحيد\nالليالي قصة ... والزمان بعيد\nمن مية عام مضت ... فـ نجد بالتحديد\nشع مصباح وزهرة ... فتحت في البيد\nزهرة غير الزهور ... ونور غطى كل نور\nاول الفجر وظهور ... البطل عبدالعزيز\n---\nتجرح الليل ونزف ... ضيه على السور العتيق\nوالريح حاديها عزف ... لحن المسافر والطريق\nوطيف على المصمك وقف ... زاد الفجر وجهه بياض\nتلمس الطين بشغف ... مال ولثم خد الرياض\nلو كان يمنع هالفراق ... دم على كفوفك يراق\nسيلت هالوادي ... وادي حنيفه\nخيل مثل دمي شقر ... وسيوف رهيفه\nوقف على المصمك وحيد ... صامت تهزه عبرته\nيودع اطراف الجريد ... والا معارف مهرته\nناداه صوت من بعيد ... حول ترى حنا شديد\nولو كان يمنع هالفراق ... دم على كفوفك يراق\nسيلت هالوادي ... وادي حنيفه\nخيل مثل دمي شقر ... وسيوف رهيفه\nوداعة الله يالرياض ... وداعة الله يالرياض\n---\nشدوا الرحايل وفاضت ... ركايبهم على بيد\nوالارض مافيها سكن ... ومافي الليالي عيد\nكانوا السراب حتى ... السراب له اوطان\nوكانوا الغياب حتى ... الغياب له ازمان\nياطول رحلتهم ... ويا بعد مسراهم\nالناس تهجرهم ... والوقت ينساهم\nشدوا الرحايل ... للمدى المجروح\nبعض السوالف ألم ... والابتسامة نوح\nتناثروا عج ... وهبوب رياح\nحبات لولو كنهم ... وكن الرمال وشاح\nياطول رحلتهم ... ويابعد مسراهم\nالناس تهجرهم ... والوقت ينساهم\nشدوا الرحايل\n---\nعود الثمام ذابل ... ومتعرج ظله ... على الحصا والرمل\nوتحت سيقانه ... سيل مضى واحل ... وبيت هجره النمل\nلطيورها كانت ملاعب ... اطرافها العيدان\nجاها السموم اللاهب ... وحرق الجنحان\nالقلب ينضح بالوله ... والربع خالي\nوأوطان مرت في العمر ... والا ليالي\nما للصحاري فتون  ... ما للصحاري فتون\nان غابت اثار الظبا ... عن ها العروق ... والناقة المزيون\nالناقة المزيون ... الناقة المزيون\nفي عيونها جمر خبا ... وسنامها محروق\nعود الثمام عودي ... جف وبراه الشوق\nربي يا معبودي ... تجعل ظلامي بروق\nالقلب ينضح بالوله ... والربع خالي\nوأوطان مرت في العمر ... والا ليالي\n---\nان رفعت الصوت ... صحت يابعدك\nوان قويت سكوت ... آه .. آه .. آه يابعدك\nانت,, والا الموت  ... وما احد بعدك\nوين ارضك وين ... يادوا المجروح\nان فقدتك عين ... ما فقدتك روح\nانت شينك زين ... ارجع ومسموح\nفي الجدايل شيب ... من سبب هجرك\nولو سنين تغيب ... جيتك عذرك\nكيف أببكي عيب ... كود في صدرك\n---\nاقبل على السيف وجلس ... يخط في الرمل بعصاه\nوخذا من الغربي نفس ... ريحة زهر نجد ف هواه\nفي القلب جمر يالرياض ... ذكرك يشبه\nومحد عرف عشق الرياض ... الا نشبه\nيجيك غصب يالرياض ... وصادق محبه\nكورال:\nموج يتكسر في صخر ... وبحر يذكره ابحر\nوالغربة خنجر في النحر\nصوت:\nيا فالق المحار ... لاتجيب لي دانه\nجب للغريب اخبار ... وش سوت اوطانه\nجينا نبي الارزاق ... وشبنا تعب وفراق\nراح العمر وطراد ... نسيوه خلانه\nهواجسه مثل الهبوب ... تسكن لها ساعة وتهيج\nومراكب تبحر جنوب ... تدوّر كنوز بالخليج\nبالحيل كنزي يالرياض ... صخرك وطينك\nوماشوف عزي يالرياض ... الا فجبينك\nقلبي يسارك يالرياض ... وروحي يمينك\nكورال:\nموج يتكسر في صخر ... وبحر يذكره ابحر\nوالغربة خنجر في النحر\nصوت:\nصوت النوارس غاب ... طير ورحل لأرضه\nوفل الجناح عقاب ... طير ورحل لأرضه\nوداعتك يا طير ... لامن رجعت بخير\nجب للغريب تراب ... من الوطن وارضه\n---\nالشمس بين كتوفهم ... والارض طول سيوفهم\nوالله كل حروفهم ... غزو غنايمهم وطن\nماغيروا الا الزمن\nبيض العمايم والوجيه ... ماهمهم مال وتيه\nالفجر تمر يابس في خروجهم\nوالعز جلد سروجهم\nوفي كفوفهم ... ارسانها احلام\nوفي جوفهم ... نور من الاسلام\nالشمس بين كتوفهم ... والارض طول سيوفهم\nوالله كل حروفهم ... غزو غنايمهم وطن\nماغيروا الا الزمن\n---\nكورال:\nأشباح ... اجسادهم ارواح\nمروا مرور رماح ... من بين البساتين\nاطيوف ... مدري شعاع سيوف\nوالا الفجر مخطوف ... من جفن المعادين\nوقفوا على الاسوار خذوا من الاعمار اللي يكفيهم\nواللي يرد الدار ... ويكمل المشوار ويحقق امانيهم\nادروب ... ظلما ووجف قلوب\nوفي الموعد المطلوب ...  تجمعوا الغياب\nانفاس ... وصمت همس لاباس\nفي المصمك الحراس ... مافتحوا الابواب\nصرخة صداها رعود ... من خوخة البارود وصلوا اعاديهم\nوقام وتبعه فهود ... الحكم لابن سعود ... ثارت عزاويهم\nكورال:\nشلفاه لا والله بيمناه ... هد الحصن واخطاه\nيوم انثني مذعور ... والليث محمد دخل من حيث\nشاف المنايا غيث ... جاب الامل والنور\nها الاربعين رجال ... والا صخور جبال ... مااكبر هقاويهم\nاوحظ هاالاجيال خلى سراب الآل ... نهر بأياديهم\nكورال:\nأشباح ... اجسادهم ارواح\nمروا مرور رماح ... من بين البساتين\nاطيوف ... مدري شعاع سيوف\nوالا الفجر مخطوف ... من جفن المعادين\n---\nكورال:\nقم وارفع الاذان ... لابد ان نصلي\nفي القدس ان نصلي ... في المسجد القديم\nقم وارفع الاذان ياسيدي لعلي\nفي لحظة التجلي اعود من رميم\nقم وارفع الأذان ... ياسيدي لعلي\nافيق من نواح ... كالحلم من مخاض\nالليل والصباح ... اعود للرياض\nمن رحلة الجراح\nكورال:\nلو اننا اطعنا الرشد والصلاح\nلربما زرعنا في شعبها السلاح\nكورال:\nقم وارفع الاذان ... لابد ان نصلي\nفي القدس ان نصلي ... في المسجد القديم\nقم وارفع الاذان ياسيدي لعلي\nفي لحظة التجلي اعود من رميم\nيناسب في عروقي ... نهر من النخيل\nيفيض في المآقي ... حزن على الخليل\nكورال:\nلو اننا سمعنا يا سيدي الاذان\nلو اننا اجتمعنا ما فرق الزمان\nقم وارفع الاذان ... لابد ان نصلي\nفي القدس ان نصلي ... في المسجد القديم\nقم وارفع الاذان ياسيدي لعلي\nفي لحظة التجلي اعود من رميم\n---\nقرن مضى بلادي ... اذ تهطل السنين\nكالغيث في البوادي ... ويعشب الحنين\nللأمس للرجال ... لنخلة ..  وطين\nتزهو بها الليالي\nقرن مضى وانتي ... عزيزة كريمة\nفي المجد والمعالي ... جديدة قديمة\nعظيمة بلادي ... في روحها عظيمة\nدنيا لها ودين\nتزهو بها الليالي\nاميرتي وعمري ... ومجدي العريق\nجزيرتي وبحري ... وبيتي العتيق\nنحن كمن عهدتي ... دوما على الطريق\nكالغر الاولين\nتزهو بها الليالي\nالتبر في ثراكِ والخير والنماء\nيا جنة الصحاري وغيمة الرخاء\nللفهد في ضلوعي عرش من الولاء\nتاج على الجبين\nتزهو به الليالي\nمن أطهرالبطاحي وأكرم الجبال\nلا ينتهي صباحي لا اعدم الظلال\nعبدالله المفدى القائد المثال\nولينا الامين\nتزهو به الليالي\nلله في بلادي بيت وفي القلوب\nوالحب في بلادي كالشمس كالهبوب\nسلطان والايادي نبع من الطيوب\nلا ينضب المعين\nتزهو به الليالي","url":"https://fnanen.com/klmat/alaghany/3/3bdalmjyd-3bdallh/fars-alto7yd--aobryt-.html?arabic=%D9%81%D8%A7%D8%B1%D8%B3%20%D8%A7%D9%84%D8%AA%D9%88%D8%AD%D9%8A%D8%AF%20(%D8%A7%D9%88%D8%A8%D8%B1%D9%8A%D8%AA)"}