{"title":"مرتاح","lyricist":"سعود البابطين","composer":"سهم","date":"2008","lyrics":"مرتاح ولا يتصنع قلبك الراحه\nشايل في خاطرك ولا البال متهني\nمجروح ولا شفى قلبك من جراحه\nزعلان للحين والا راضيٍ عني\n\nشخبار قلبك عسى ما فارق افراحه\nادري جرحتك وشلت بخاطرك مني\nخسران بعدك وقلبي ضاعت ارباحه\nغلطان ادري وابي منك تسامحني\n\nتدري عيوني بغيابك ما هي مرتاحه\nتبكي على فراق طيفك وانت ذابحني\nياللي ذبحني غلا شكرا على رماحه\nاللي طعني بها وما يوم ريحني\n\nجيتك من الشوق والاشواق ذباحه\nاسال عيونك عسى للحين تذكرني\nراضي بجرحك وانا ما اتصنع الراحه\nتكفى عشاني ابي ترجع وتسمعني","url":"https://fnanen.com/klmat/alaghany/3/3bdalmjyd-3bdallh/mrta7.html?arabic=%D9%85%D8%B1%D8%AA%D8%A7%D8%AD"}