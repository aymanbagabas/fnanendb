{"title":"تخيل","author":"بدر بن عبدالمحسن","composer":"سراج عمر","lyrics":"تاقف على طرف الهدب ما تلمحك عيني\nعاتبت أكيد إن العتب ما كان يعنيني\nسلم أبرّد السلام .. وهذا ترى كلّ الكلام\nاللي بقى بينك وبيني .. تخيّل\n★\nاليوم مشتاق لسما .. للشمس والأرض البعيد\nاليوم ولغيرك أنا يطرى على بالي القصيد\nاشتقت للقلب الخلي .. وش هم لو تعتب عليّ\nجيتك أنا بليلة ألم .. قلبي على كفي\nهمست لي روح يا غريب .. الشوق ما يكفي\nسلم أبرّد السلام .. وهذا ترى كلّ الكلام\nاللي بقى بينك وبيني .. تخيّل\n★\nمن وين .. ومنين ومتى بالله ذكرني ..\nجيتك أنا فليلة شتا .. تهزني ريح الشمال .. تهزني\nمحتاج أنا لبسمة وشال .. محتاج لك ..\nتركتني لبرد الطريق وأنا على بابك\nأتذكر إنّك قلت لي .. بالله وش جابك ..\nودعتني قبل السلام .. وهذا ترى كلّ الكلام\nاللي بقى بينك وبيني .. تخيّل","url":"https://fnanen.com/klmat/alaghany/3/3bdalmjyd-3bdallh/t5yl.html?arabic=%D8%AA%D8%AE%D9%8A%D9%84"}