{"title":"فزت الاشواق","lyricist":"ساري","composer":"احمد الهرمي","date":"2013","lyrics":"فزت الاشواق واحتار الكلام\nوابتدى يوم من العمر محسوب\nدقت الساعه وله شوق وغرام\nساعتي اثنى عشر بعد الغروب\nابتدت تركض ثوانيها حرام\nكل شمعه من بعد شمعه تذوب\nفي القمر نوره فضح ستر الظلام\nما ترك له من بقايا الليل ثوب\nهز غصن الشوق ويطير الحمام\nطيرك اللي يعجبك فوق الهبوب\nكثر اسباب العتب وانسى الخصام\nالهوى ما فيه غالب ومغلوب\nولا احد اصلا يحب الانهزام\nلا ولا واحد على الحب مغصوب\nلو يراعي فارق الوقت المقام\nما تراعي فارق الوقت الدروب\nخل عيني لو ربع ساعه تنام\nوشدني مثل الشفق يم الغروب\nلو نسيتك قل على الدنيا السلام\nوانت لا تنسى مواعيد القلوب\nالله من الشوق في وادي الهيام\nوالله من الصدق يالفجر الكذوب\nعيد الاضحى لو صدف عيد الصيام\nماحدن يقدر عن الثاني يتوب","url":"https://fnanen.com/klmat/alaghany/3/3bdalmjyd-3bdallh/fzt-alashoa8.html?arabic=%D9%81%D8%B2%D8%AA%20%D8%A7%D9%84%D8%A7%D8%B4%D9%88%D8%A7%D9%82"}