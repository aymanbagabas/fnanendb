{"title":"شمس العصر","lyricist":"خالد الفيصل","composer":"خالد الشيخ","date":"1990","lyrics":"شمس العصر مدّت على عمري ظلال .. والقلب في ظلّها مال\n\nالعين يجهرها شعاع المودّه\nوالقلب مال عصير يا من يردّه\nترى العصر محدود بالحيل حدّه\nيا من يردّ الشمس عن هايف الجال ..\nمذبوح أنا والموت من سهم نظره\nالموت في حدّه وبأقصاه زهره\nيا أهل الهوى في ذبحة الحب عبره\nخل ٍ قتيل ٍ وخل يا ناس قتّال ..\n\nشمس العصر في وردة الخدّ تلمع\nبالقلب أغنّي له وبالقلب يسمع\nوالكلّ منّا في هوى القلب يطمع\nساعٍ لنا حالٍ وساعٍ لنا حال ..\nشمس العصر تلثم زهور المحبّه\nيا نشوة اللّي عقب نومه تنّبه\nكل الهوى في وسط قلبي تصبه\nفي دافي عروقي شعاع الهوى جال ..\n\nالشمس في تالي نهاري ضعيفه\nخلّت رسايلها وراحت خفيفه\nولبغ ودّع خافقه مع وليفه\nالله يعين القلب بالليل وان طال ..\nبالله يا شمس العصر لا تغيبين\nالغيم والورده وأنا لك حبيبين\nمتى على خير وسلامه تعودين\nميعادنا باكر على ميلة ظلال ..","url":"https://fnanen.com/klmat/alaghany/3/3bdalmjyd-3bdallh/shms-al39r.html?arabic=%D8%B4%D9%85%D8%B3%20%D8%A7%D9%84%D8%B9%D8%B5%D8%B1"}