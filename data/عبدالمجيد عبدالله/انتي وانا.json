{"title":"انتي وانا","author":"علي بن سالم الكعبي","composer":"علي كانو","date":"1984","lyrics":"إنتي و أنا ما همنا غدر الأزمان .. ترى الوفا اللي داخلك من طباعي\nإذا زعلتي لو رضى كل زعلان .. ما حس قلبي بالرضى فيه داعي\nمدام عينك راضيه هان ما كان .. لو تزعل الدنيا لها ما براعي\nيا صابره و الصبر للناس ميزان .. لي خان صبري ثبتيلي شراعي\nيا أعز و أغلى ما خلق ربي إنسان .. لو غط جفني خافقي فيك واعي\nلجلك ذراعي صارعت كل ثعبان .. و أقطع عصبها لو تقصر ذراعي\nا خوض بحر يرسل الموج طوفان .. لجلك تزايد في المحيط اندفاعي\nولازم أندب لجلك البحر شطآن .. يعجني أوفي في مسارك صراعي\nو إنتي معي يبقى الزمن كله إحسان .. للعز يدعيني من الوقت داعي\nو إن غاب زولك يا عسى ما بشر بان .. ألقى الزمن يلقى وجود بضياعي\nو إنتي معي ما بشتكي غدر الأزمان .. الصبر طبعك و الوفا من طباعي\nإنتي و أنا ما همنا غدر الأزمان .. ترى الوفا اللي داخلك من طباعي","url":"https://fnanen.com/klmat/alaghany/3/3bdalmjyd-3bdallh/anty-oana.html?arabic=%D8%A7%D9%86%D8%AA%D9%8A%20%D9%88%D8%A7%D9%86%D8%A7"}