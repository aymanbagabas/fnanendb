{"title":"العيون الساحرات","author":"انور المشيري","composer":"اسامه العطار","lyrics":"في جمالك من يلوم الشعر لو حس بقصور\nأو تعثر بين حسنك والعيون الساحرات\n\nوإنت ياللي لك حضور يحبس أنفاس الحضور\nوإبتسامة من حلاها تختصر عشرة بنات\n\nأي وصف وأي مدح وأي أحاسيس وشعور\nتنصفك يالعذبة وإنتي جامعة كل الصفات\n\nناعمة قد وجديلك ليل ومحياك نور\nهادية مثل النسيم وضحكتك سكر نبات\n\nوحدك اللي لا حكيتي فاح الأصلي من البخور\nوحدك اللي لا سكتي يا بخت حتي السكات\n\nطلتك مثل السعادة فيها شي يبعت سرور\nتدخل القلب وتشع الطيبة في كل الجهات\n\nآآه لو تدري الصبايا فيك وإيش راي الزهور\nوكيف لو مر بيها زينك تسأل الله الثبات\n\nوإلا كيف إن المرايا تشعر بفخر وغرور\nلا إنعكس وجهك عليها وإمتلت حسن وحلات","url":"https://fnanen.com/klmat/alaghany/3/3bdalmjyd-3bdallh/al3yon-alsa7rat.html?arabic=%D8%A7%D9%84%D8%B9%D9%8A%D9%88%D9%86%20%D8%A7%D9%84%D8%B3%D8%A7%D8%AD%D8%B1%D8%A7%D8%AA"}