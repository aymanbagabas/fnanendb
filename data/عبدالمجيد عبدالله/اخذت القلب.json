{"title":"اخذت القلب","author":"انور المشيري","composer":"احمد الهرمي","date":"2021","lyrics":"دام أخذت القلب .. تاركني لِمَن ؟!\nإختصرها وخذني لك صورة وصوت\nياللي حُبـِّك عندي لا يمكن وَلَـن\nأرضى إني بْغيره أحيا لين أموت\nإنّي لك قررّت أسَجّلني عَلـَن\nوْبسمك أختمها على روحي ثبوت\nوشهو أحلا مْن الحياة .. إلاّ سجن\nبه سجين بْحب سجّانه يموت\nحُبـه لك ما مَر على هذا الزمن\nوْما يمر عادي على الدنيا ويفوت\nاللي ماحَب نفسه قد ما فيك جَن\nوش يسوّي وإنتَ له زاد ٍوقـوت\n\nإنتَ حاجة لا تًـقَـدّر بأي ثمَن\nتُحفتي راحات نفسي مْن الشتوت\nضيّ عيني ضحكتي أهلي الوطن\nروعتي حَبكة قصيدي في البيوت\nوْقلبي لو له أمنيـة وْقالو تِـمَـن\nوالّذي ‏نجّا النبي من جوف حوت\nما يبي غيرك ولا إلغيرك يحن\nلين خفقاته يِوَقـّفها السكوت","url":"https://fnanen.com/klmat/alaghany/3/3bdalmjyd-3bdallh/a5zat-al8lb.html?arabic=%D8%A7%D8%AE%D8%B0%D8%AA%20%D8%A7%D9%84%D9%82%D9%84%D8%A8"}