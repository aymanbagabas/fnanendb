{"title":"فرحة وطن (اوبريت)","author":"عبدالله الشريف","composer":"صالح الشهري / رابح صقر","date":"2011","lyrics":"عنوان الكتاب:\nالحمد لله ع السلامه يا ملك\nيا اغلى ملك واطيب واعدل ملك\nأقسمت لك\nإذا سلمت إنا جميعا سالمين\nوإذا غنمت إنا جميعا غانمين\nما قلت لك؟\nسلامتك فرحة وطن .. فرحة رجال مخلصين\nكأننا روح وبدن .. كأننا رمش وعين\nفي غيبتك كنا معك .. تحمل هموم المسلمين\nلله درك ما أروعك .. تبني الوطن دنيا ودين\nدامك بخير احنا بخير\nأضنى الجسد عزم كبير\nعزم يحقق منجزات\nعزم يروض معجزات\nعزم جعل من دارنا دار الوفا بأمن وأمان\nلا ينحني للمستحيل ولا يغـيـره الزمان\nهذي بلادي في نعيم\nأنت الكريم ابن الكريم\nوفي حمى الدين القويم\nوعزمكم يا اغلى زعيم\nهاذي بلادي الغاليه .. ترقى على هام السحاب\nوكلنا مثل الحروف .. ودارنا مثل الكتاب\nالله يطمــنا عليك\nويحفظك يا اغلى مليك\nوتدوم عنوان الكتاب .. وتدوم عنوان الكتاب\n\nعادت البسمة:\nعاد أبو متعب وعادت البسمه\nغردي يا قوافي الولا باسمه\nغردي باسم ابو متعب الغالي\nيوم عاد الملك هـز وجداني\nمنظر الشعب في كل ميداني\nصورة خالدة عبر الأجيالِ\nيحمل همومنا واحتمل همه\nواتعبت ظهر ابو متعب الهمه\nهمة ترفع اسم الوطن عالي\nكل من يطلب المجد وصاني\nقال ابو متعب أهلي وعنواني\nعاد تاجي على الراس وعقالي\nيجمع الشمل ع الخير ويلمه\nيامن السفح ما دامت القمه\nدام راس الجبل عز وظلالي\nجمع قلوبنا قاصي وداني\nوالوطن ذخره القايد الباني\nدام ذخر الوطن طيب الفال\nعاد بالخير والخير في دمه\nدامه بخير فالشعب في نعمه\nحقق آمال وآمال وآمالِ\nالله الله يا عــين الاعــياني\nأثمرت في الوطن كل الأغصان\nوانت راعي الوفا باول وتالي\nســيــدي كــلنا كلــنا يمه\nكــنــه البحــر والدر في يمــه\nعزوة الشعب في كل الأحوالِ\nباسم أبو متعب أردد ألحاني\nاسمــه يهــزني فخر وأشجاني\nوانتشي قبل ما أجر موالي\n\nبـلادي:\nبلادي بلاد الخيـر ورجالها الأخيار\nونبع الهدى مكة ونور الهدى طيبة\nومن له وطن قبل ثرى موطنه لو جار\nوأنا شامخ في موطن العز والهيبة\nهذا وطنا والوطن غالي\nواللي يخونه ما يخاف الله\nولحن الوطن يطرب له البحر والبحار\nوانا آقف على الساحل وأغني ولا لي به\nولا غير لحنك يا وطن يطرب السمار\nولا اسمع لشعر ما سجـع بك ولا لي به\nهذا وطنا والوطن غالي\nواللي يخونه ما يخاف الله\nلهذا الوطن ما يحمل الصقر للصقار\nوله في حياتي نبض قلبي ولا ريبه\nنظمنا القوافي يا وطن سمها واختار\nومن يعــشق الغــالي يلبي مطاليبه\nهذا وطنا والوطن غالي\nواللي يخونه ما يخاف الله\nأحبه سما وارض واحبه سحب وامطار\nواحبه هجير وبرد واختم قصيدي به\nأحبه شموس وظل .. أحبه قرى وقفار\nوأحبه كــريم وافــتخـر في تراحــيبه\nهذا وطنا والوطن غالي\nواللي يخونه ما يخاف الله\nأحبه نهار وليل .. أحبه عطا واصرار\nأحبه قمر يضوي على الكون واسري به\nأحب السعودية ونعم الوطن والدار\nومن هام باسم يعتزي به يغني به\nهذا وطنا والوطن غالي\nواللي يخونه ما يخاف الله\n\nيا هذه الدنيا اسمعي:\nيا هـذي الدنيـا اسمعي صوت من الصحرا يقول\nالله يعـزك يا ملك والله يعز المملكة\nصوت تلا المصحف وكبر ثم صلى عالرسول\nويستمع هذا الزمن لاطيب كلامه وأبركه\nنعم نعم هذا السعودي يمتـطي الحكمة ذلـول\nوكل درب فيه خـير وفيه عز يسلكه\nهذا السعودي عادته ما يقبل أنصاف الحلول\nويجود إذا نادى الندا بالروح واللي يملكه\nيا هـذه الدنيا اسمعي واستلهمي منا دروس\nهذي الديار الطاهرة لاسمى المبادي مدرسة\nلا نا كبار كبار ما نسمع من صغار النفوس\nولا تغير شعـبـنا الوافي عـقول مفلسة\nوامسى السعودي هامته مرفوعة وأمست عـروس\nتلبس ثياب العز في يوم الوفا وتلبسه\nومن ربيت بحضنها ما مر بي يوم عبوس\nعين الملك تحرس مكاسبها وربي يحرسه\nيا هـــذه الدنيـــا اسمعي وشــاهدي هـذي الجموع\nهذي الجـــــموع أهـــل الولا قامــت تسطر ملحمة\nوعـــاد قلبك يا وطـــن واستبــشرت فيه الضـلـوع\nوعاد بـــدرك يا وطـــن واستبـــشرت فيه أنجــمه\nواستبـــــشرت كــل المــدن كل القـرى كل الربوع\nحتـى خـوي الشعــر يستـبشر بعــودة ملهـمه\nوعــاد أبــو متعب وعاد السعد واوقدنا الشموع\nحتى الرضيــع استبــشر وتسمــع قصـيده تمتـمة\n\nالديـــار الحـبـيــبــــة:\nلله درك يـــا الــديـــــــار الحــبــــيـــــــبــة\nلله درك يــــــا ديـــــار الصـــــنـــاديــــــــد\nيا ديـــرة مــن كل خــــــيـــر قـريـــبـــــــة\nبينــك وبيـــن المجـــد ود ومـواعــيـــــــد\nأنا آتـــغـــنى بالـــفــــيــــافي الرحــــيبــة\nوبالجــــبل والتــــل والســهـــــل والبــيــد\nنعــم عجــيــــبة يا بـــــــلادي عـــجــيبـة\nلو تنقص الدنيـــا تــــرى مجــدك يــزيـــد\nاسمك يشرفني عــريــــب وعــــريــبــــة\nويطــــرب آذانــي وانــا ازيـــد واعــيـــــد\nأحلـــى من المــا ع الظما وانتشــي بـــه\nواحلى من احلى الشهد واغلى من الغيــد\nيفـــديك مــــنا في نـــهـــار العــصـــيبـة\nالشيـــــخ والشـــبل الفتــــي والمــواليـــد\nيا الاجــــــــودية مـــنك ما هــي غـريبة\nما تنــجــبــين إلا نشـــــامى واجــــاويــد\nالايـــام تـــــزهـــو والليـــالي مـنـيبــــة\nوكــــل يـــوم في رحــــابـك لنـــا عـــيــد\nهـــذي السعـــودية ديــــاري الحبيبـــــة\nهــــذي السـعــــودية عـــــرين الصناديد\n\nعاد أبو متعب:\nيا ملكــنا دام عـزك يا ملكنا\nيا مليــك بالمــحــبة يمــتلـكنا\nتفتديك أرواحنا واللي ملكنا\nلأمركم يا سيدي سمع وطاعة\nنحمد الله جت على ما تمنى\nعاد أبو متعب ورفرف علمها\nيا مليك غايته للشعــب غــايه\nكلنا في شور أبو متعـــب ورايه\nرايته ما مثلها في الكون رايه\nواجتمع في سيدي حلم شجاعة\nنحمد الله جت على ما تمــنى\nعاد أبو متعــب ورفــرف علمها\nدام سلــطـان الكــرم دام عـزه\nدام شــامخ والزمـن ما يهزه\nمثــل سيـــف والـــم كل حـزه\nوالوفا لاغلى ملك من طباعه\nنحمد الله جت على ما تمـنى\nعاد أبو متعب ورفرف علمها\nوالوطن يامن على حس نايف\nعزوتــه في كل سهــل ونايف\nمملكــتنا بامن والكـون خايف\nمن نوى بالغدر ننزع قنـــاعه\nنحمد الله جــت على ما تمنى\nعاد أبو متعب ورفرف علمها\nوالسعودي يرفع الراس عالي\nيشكر المولى ويرقى المعـــالي\nما يحــب الا كريـــم الفعــالي\nلامر أبو متعب يشــمـر ذراعه\nنحمــد الله جــت على ما تمنى\nعاد أبو متعب ورفرف علـمها\n\nســـلامـــتــــك:\nســـلامتــك يا طـيب القــلب والـفـال\nواقبــل من اللي يرفــع الصـوت عـذره\nمن فــرحته ما بين عرضة ومــــوال\nيشيــل شطـــر البيــت ويضيــع شطـره\nفرحــة وطــن رجـال وجبال ورمـال\nما احلــى الوطـــن وبسمـته فوق ثغـره\nغــنــى لبــو متعـــب مقــيم ورحـال\nواستلهــموا من سيـــرته كـــل فكــــره\nإن قــال أبــو متعـــب تبينت ما قـال\nوإذا مضـــى كـــن الزمن يتبــــع اثــره\nمن ينتظر غالي نظم شعــر وأمـثال\nوالمنـــتـــظــر والله مــــا مـــل صــبره\nيا خــادم البيتــين يـــا ذرب الأفعال\nلا بــاس يا مـــن يرفــــع الراس ذكـره\nتعــيــش تبنـــي مجـد وتحقق آمال\nتعـــيش تفـــعل خيـــر وتفــك عــسـره\nودمــت شــامخ يا جبل عز وظـلال\nتامـــن بعــــزك يـــا جـــــبل كــــل ذره\nولو تشوف الشوق بعـيون الأطفال\nقــريــت حــب وود فــي كـــل نظـــــره\n\nالـــقــصــة:\nاسمع القــصة وحدث عـن بطلـها\nوالبطــل عبد العــزيز بـــلا جــدال\nيوم عمــر سهلها وأمــن جــبلـها\nواحتـــواها باربعيــن من الرجـال\nروض الصحــرا ولبســـها حلـلها\nوالجبال الشــــم لبســـها عــقـــال\nذاك أبو تــركي متى مالت عدلـها\nفي نهار الضيق يرقى ع المحــال\nجانــح للســلم وان قــامت نزلـها\nفارس يغــشى الوغى يوم النـزال\nيا بــلاد تفـتخـــر فيـــنا واملـــهـا\nإن فيــنا مــنك يالغــــالي خصــال\nكلنا نمــضي على دربك وســلـها\nأنت فينا وان رحلت أسمى مثــال\nالسعودي لي نوى القمة وصلهـا\nبينه وبين القمـم شوق ووصــال\nالسعودي لو حكى قــال وفعــلهـا\nوان صمت صمته تأمل وابتهــال\nما تبــي غيــره ولا يرضى بدلها\nالوفــا بيــنه وبـين أرضـه سجال\nغازل أرض يرفع الهامة غزلهـا\nما تعــكر صفــوهم ســود اللـيال\nاسألوا التاريخ عن دار واهــلهـا\nظـلهـم لــي جــارت الدنيـا ظـلال\n\nموطني الغالي العزيز:\nاسمع اسمع يا وطن صوت ونغم\nنستمده منك والمعدن ثمين\nوارفع الراية ورفرف يا علم\nراية التوحيد دستور ويقين\nموطني الغــالي العزيز\nوحــــده عبدالعــزيــــز\nموطني الكنــز الكـنيـز\nوذخـــر كل المسـلمين\n\nمسلمين ونشكر الله عالنعم\nوالله اللي عزنا دنيا ودين\nوان ينادينا الوطن قلنا نعم\nغانم ينخى رجال غانمين\nموطني الغــالي العزيز\nوحـــده عبدالعــزيــــز\nموطني الكنــز الكـنيـز\nوذخـــر كل المسـلمين\n\nموطني هامة بنى فينا الهمم\nمن يشيل اسمه وقف عالي الجبين\nموطني قمة جعل منا قمم\nكلنا باسمه قمم حتى الجنين\nموطني الغــالي العزيز\nوحــــده عبدالعــزيــــز\nموطني الكنــز الكـنيـز\nوذخـــر كل المسـلمين\n\nموطني الشيمة وحنا أهل الشيم\nما تغير شيمة الحر السنين\nموطني قيمة وحنا أهل القيم\nما ركعنا إلا لرب العالمين\nموطني الغــالي العزيز\nوحــــده عبدالعــزيــــز\nموطني الكنــز الكـنيـز\nوذخـــر كل المسـلمين\n\nحن هل العوجا وحنا أهل القلم\nصمتنا معنى ومنهجنا معين\nسادة الصحرا وخدام الحرم\nعزنا بالله وعزوتنا العرين\nموطني الغــالي العزيز\nوحــــده عبدالعــزيــــز\nموطني الكنــز الكـنيـز\nوذخـــر كل المسـلمين\n\nاللوحة الختامية «العرضة»:\nسلام لك يا موطني يا شوف عيني سلام\nمن ديــــرة تعــتز بك وأعلامك أعــلامها\nكريم سبلا يا وطن ما تنجب إلا كـــــرام\nوأغلى الرجال رضاك عنها غاية إكرامها\nيهنا عيوني ع الرمال الصفر حلو المنام\nوان هبت ارياح المطر تنعشني أنسامها\nوأفز لي غنت على الطاروق ورقا الحمام\nوأجر صوتي مثلــها وأتــرجم أنغــامـهـا\nونعشق الصحـرا وتعشــقنا بليــا فــطــام\nما تفطم إلا من يخون وما أصعب فطامها\nنبني القصور الشامخات ولا نسينا الخيام\nكم فـــارس صنــديد ربــت عوده خيامها\nهيبتك هيبة يا وطن تسكت وصمتك كلام\nوأهل الحكم يا موطني من وحيك الهامها\nأنت الجبل يا عزوتي وأنت الجمل والسنام\nوالنــاس تحــلم بالــرخا وتحقق أحلامها\nاقصد على طاريك واغني وأشد الحزام\nما تنحني الهامات أبد وحزامك حزامها\nهذا الوطن هذي بلادي والهوى والغرام\nهذي السعــودية عسى الله يسعــد أيامها","url":"https://fnanen.com/klmat/alaghany/3/3bdalmjyd-3bdallh/fr7t-o6n--aobryt-.html?arabic=%D9%81%D8%B1%D8%AD%D8%A9%20%D9%88%D8%B7%D9%86%20(%D8%A7%D9%88%D8%A8%D8%B1%D9%8A%D8%AA)"}