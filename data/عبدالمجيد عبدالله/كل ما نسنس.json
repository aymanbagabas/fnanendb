{"title":"كل ما نسنس","author":"خالد الفيصل","composer":"عبدالمجيد عبدالله","date":"1990","lyrics":"كلمّا نسنس من الغربي هبوب .. حمّل النسمة سلام\nوإن لمحت سهيل في عرض الجنوب .. عانق رموز الغرام\nلك حبيب ما نسى .. كلمته دايم عسى\nأطلب الله وأرتجيه .. صبح يومي والمسا\n\nكل زين أشهاده وانتم بعيد .. منوتي ليتك معي\nوإن سهرت الليل أهوجس بك وأعيد .. هل لأجلك مدمعي\nوإنت هاجس خاطري .. وإنت فرحة ناظري\nيا قريب ويا بعيد .. فيك أمس وحاضري\n\nنشوتك تلعب مع قطر المطر .. وانتشى قطره معك\nوالسحاب يطاردك بين الشجر .. خالق الزين أبدعك\nالندى في وجنتك .. صار عطر بلمستك\nوالهوى غنى طرب .. تستثيره بسمتك\n\nكلمّا ضمّت عيوني منك طيف .. يا بعد كل الطيوف\nقلت ما مثلك على الدنيا وصيف .. لا حشا مالك وصوف\nلا سحاب ولا مطر .. لا نسيم ولا زهر\nلا طيور ولا زهر .. ولا مع باقي البشر","url":"https://fnanen.com/klmat/alaghany/3/3bdalmjyd-3bdallh/kl-ma-nsns.html?arabic=%D9%83%D9%84%20%D9%85%D8%A7%20%D9%86%D8%B3%D9%86%D8%B3"}