{"title":"وش مزعله مزعل الزينات","lyrics":"وش مزعله مزعل الزينات رعبوبي\nحرام حتى تعقاده لحجانه\nالله خلق ضحكته تكفير لذنوبي\nولا الزعل ما خلقه الله على شانه\n\nالموت كان العتاب موجهه صوبي\nأنا رهين الرضا في مفرق اعيانه\nكيف أعتذر من نظر عيني ومحبوبي\nوأنا حبيبه ومجنونه وولهانه\n\nلو كان مني الخطأ والله لأتوبي\nعن كل ما يجرحه ويجدد احزانه\nوإن كان خوفي عليه من أكبر عيوبي\nزود الغلا ما يقلل قدر خلانه\n\nتراي من لوعة الأيام يا دوبي\nعليه روحي شريك الروح ضميانه\nعقب البطى والفراق وغربة دروبي\nتو أستوت شوفة الديان ديانه","url":"https://fnanen.com/klmat/alaghany/3/3bdalmjyd-3bdallh/osh-mz3lh-mz3l-alzynat.html?arabic=%D9%88%D8%B4%20%D9%85%D8%B2%D8%B9%D9%84%D9%87%20%D9%85%D8%B2%D8%B9%D9%84%20%D8%A7%D9%84%D8%B2%D9%8A%D9%86%D8%A7%D8%AA"}