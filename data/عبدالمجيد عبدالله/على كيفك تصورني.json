{"title":"على كيفك تصورني","lyrics":"على كيفك تصّورني .. مثل ما شافت عيونك\nتراني للنظر عملة .. على الوجهين قلبْني\n\nتبيني زينه لصدرك .. تشوف الناس مفتونك\nتدلل يا بعد عمري .. مدام العنق يقضبْني\n\nتبيني صوت أو نغمة .. تترجم خافي لحونك\nتعال اضرب على صدري .. تعال اسْمِع واطربني\n\nتبيني هاذي أوضاعي .. عليها تنزف طعونك\nإذا لك شَف في قُربي .. قبل لا ترّق قربني\n\nتبيني حرف لا ذعذع .. نسيم الهمس بشجونك\nمتى ما دقت افكارك .. رموش العين تكتبني","url":"https://fnanen.com/klmat/alaghany/3/3bdalmjyd-3bdallh/3la-kyfk-t9orny.html?arabic=%D8%B9%D9%84%D9%89%20%D9%83%D9%8A%D9%81%D9%83%20%D8%AA%D8%B5%D9%88%D8%B1%D9%86%D9%8A"}