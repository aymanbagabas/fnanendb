{"title":"وين ماشي يا حلو","lyricist":"سعد الخريجي","composer":"صالح الشهري","lyrics":"وين ما شي يا حلو ... وين ناويها تغيب\nكل من حبّوا سلوا .. عنْك ما أسلى يا الحبيب\n\nالتفت لي لا تروح ... لا تزودني جروح\nبين آمال وطموح ... حالتي حال الغريب\nليلة القمرا تبيك ... والعواطف ترتجيك\nولهفتي تسأل عليك ... وين يا هذا النصيب\n\nليه يا زين الشباب ... تجرح اللّي فيك ذاب\nتدري الغيرة عذاب ... وجرحها ما له طبيب\nانت حبي والغرام ... إن كان صدّقت الملام\nقل على الدّنيا السلام ... غير حبّك ما يطيب","url":"https://fnanen.com/klmat/alaghany/3/3bdalmjyd-3bdallh/oyn-mashy-ya-7lo.html?arabic=%D9%88%D9%8A%D9%86%20%D9%85%D8%A7%D8%B4%D9%8A%20%D9%8A%D8%A7%20%D8%AD%D9%84%D9%88"}