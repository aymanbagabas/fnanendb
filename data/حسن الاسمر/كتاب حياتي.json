{"title":"كتاب حياتي","lyricist":"يوسف طه","composer":"حسن عبدالعزيز","lyrics":"كتاب حياتى ياعين\nماشفت زيه كتاب\nالفرح فى سطرين والباقى كله عذاب .. عذاب عذاب عذاب\n\nأوراقه هم وآسى ...والحبر من دمعى\nالحبر من دمعى .. من دمعى .. ياعين\n\nكتاب حياتى ياعين\nماشفت زيه كتاب\nالفرح فى سطرين والباقى كله عذاب\n\nكتاب حزين كله مآسى... تأليف زمان غدار آسى\nالفرح سطر غلط مكتوب لما الزمان كان يوم ناسى\nمكتوب فى أول صفحة  واحد غريب وآدى حياته\nهايعيش حزين ويسيبها حزين\nامضاء زمن وتحياته  وتحياته\nكتب الزمان جواه همى من غير ما يرحم  ويسمى\nكتب عليا البكا والنوح وهان عليه دمعى ومى\n\nكتاب حياتى ياعين\nماشفت زيه كتاب\nالفرح فى سطرين والباقى كله عذاب","url":"https://fnanen.com/klmat/alaghany/7/7sn-alasmr/ktab-7yaty.html?arabic=%D9%83%D8%AA%D8%A7%D8%A8%20%D8%AD%D9%8A%D8%A7%D8%AA%D9%8A"}