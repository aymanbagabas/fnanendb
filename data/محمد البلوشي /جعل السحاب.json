{"title":"جعل السحاب","author":"خلف بن هذال","lyrics":"جعل السحاب اللي معه برق ورعود\nيمطر على دار ٍ وليفي سكنها\nيسقي وطن منتوقة العنق يا سعود\nمالي وطن بالعارض الا وطنها\n\nقلبي غدا وإستيسره لين العود\nماحد ٍ يفك القلب ياسعود منها\nساطي وفي كفه قديحه وبارود\nوأدخل يده بين الضلوع ودفنها\n\nبيني وبينه وصل وأسرار وعهود\nمصيونة ٍ ماتدري الناس عنها\nفي كل عام يزود حبه بعد زود\nأقفي بروحي والتوى بي رسنها\n\nأموت بين الخد وعيونه السود\nوحواجب ٍ ربي بملحه قرنها\nوشعر ٍ بدهن الورد والمسك مكدود\nجديلة ٍ تضمني وأحتضنها\n\nليل ٍ جمعني به عسى ليت ويعود\nيبعد عن النفس الحزينه حزنها\nجعل السحاب اللي معه برق ورعود\nيمطر على دار ٍ وليفي سكنها","url":"https://fnanen.com/klmat/alaghany/m/m7md-albloshy/j3l-als7ab.html?arabic=&#x62C;&#x639;&#x644; &#x627;&#x644;&#x633;&#x62D;&#x627;&#x628;"}