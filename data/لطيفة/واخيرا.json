{"title":"واخيرا","lyricist":"عبدالوهاب محمد","composer":"امجد العطافي","date":"1995","lyrics":"وأخيرا .. فقت ورقت لما أتبينت مين الغلطان\nوأخيرا .. جيت وسألت وخير ما عملت أنك ندمان\nغلطان ندمان .. يتساووا .. مادمت رجعت بشوق ولهان\nكده أحسن ما تبوس راسي .. خلاص أنا قلبي ماهوش زعلان\nرجعت الفرحة لنفسي .. وعادت لشفايفي البسمات\nوهديت ونسيت ورضيت .. عن كل ما عدى ومر وفات\nوساعات الدمع الأسف .. يرضي ويغني عن الكلمات\nوالحق لما يبان وحده .. مابيحتجش كمان لبيان\nغلطان ندمان يتساووا .. مادمت رجعت بشوق ولهان\nكده أحسن ما تبوس راسي .. خلاص أنا قلبي ماهوش زعلان\nمبروك الود علينا دي .. عودته إلينا تساوي كتير\nده كأن الدنيا اتصالحت .. شرق وغرب وغني وفقير\nواللي يحب ما يكرهش .. ولا يقدرش على التغيير\nيكفاني أنك حقاني .. وراجع تاني زي زمان\nغلطان ندمان يتساووا .. مادمت رجعت بشوق ولهان\nكده أحسن ما تبوس راسي .. خلاص أنا قلبي ماهوش زعلان","url":"https://fnanen.com/klmat/alaghany/l/l6yft/oa5yra.html?arabic=%D9%88%D8%A7%D8%AE%D9%8A%D8%B1%D8%A7"}