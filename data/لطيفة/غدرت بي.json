{"title":"غدرت بي","lyricist":"عبدالوهاب محمد","composer":"عمار الشريعي","date":"1997","lyrics":"غدرت بي نوبة و نوبتين .. وكان غرامك مش هاين\nتغدر و تبقى العين في العين .. والغدر في عنيك مش باين\nخليتني كل ما أشوف حبيبين .. أقول حبيب منهم خاين\nالابتسامة دايمه معاك .. ياريتها زيك تتغير\nكان منها أعرف دنياك .. من غير ما أسأل و أتحير\nمش يبقى قلبك فيه أشجان .. وتبتسم لي\nوتبقى ظالم روحي كمان .. وتبتسم لي\nخليتني أفرق بيني وبين .. قلبي وبين ما تشوف العين\nوصبحت كل ما أشوف حبيبين .. أقول حبيب منهم خاين\nأنا بهجرك غصب عني .. وبعود إليك غصب عني\nحبي يرجعني وغدرك .. للهجر تاني يرجعني\nعارفني من حبي بسامحك .. وعشان كده بتقسى عليا\nوالصبر بيبان في ملامحك .. من صبري ع القسوة الجاية\nخليتني أفرق بيني و بين .. قلبي وبين ما تشوف العين\nوصبحت كل ما أشوف حبيبين .. أقول حبيب منهم خاين","url":"https://fnanen.com/klmat/alaghany/l/l6yft/ghdrt-by.html?arabic=%D8%BA%D8%AF%D8%B1%D8%AA%20%D8%A8%D9%8A"}