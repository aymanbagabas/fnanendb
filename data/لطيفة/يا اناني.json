{"title":"يا اناني","author":"حمود الشمري","composer":"حسن حامد","date":"2009","lyrics":"حط نفسك في مكاني .. شوفني وشلون اعاني\nبعد ما قلبك نساني .. وخانني وباع\nالقاها يعني منك .. ولا يعني من زماني\nولا حظي اللي رماني .. بخل خداع\n\nانا ما نسيت غدرك .. وعذابك وجمرك\nولا تلومني لو قلت .. محال ارجع لك\n\nويلي ويلي آه ياويلي .. من عذابك\nمنك ياما طال ليلي .. في غيابك\nتوك تسأل عني توك .. ويش جابك\nروح وابعد عن حياتي .. يا اناني\n---\nكنت اضنك جاي شاري .. وانت فيني مانت داري\nما تخاف اخذ بثاري .. مثلي تلتاع\nاللي جاني منك كافي .. خلي حزن القلب غافي\nلا تشب الجوف ناري .. يكفي ما ضاع\n\nانا ما نسيت غدرك .. وعذابك وجمرك\nولا تلومني لو قلت .. محال ارجع لك\n\nويلي ويلي آه ياويلي .. من عذابك\nمنك ياما طال ليلي .. في غيابك\nتوك تسأل عني توك .. ويش جابك\nروح وابعد عن حياتي .. يا اناني","url":"https://fnanen.com/klmat/alaghany/l/l6yft/ya-anany.html?arabic=%D9%8A%D8%A7%20%D8%A7%D9%86%D8%A7%D9%86%D9%8A"}