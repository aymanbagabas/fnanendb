{"title":"حل السواقي","author":"علي سليمان","composer":"عبدالعظيم عبدالحق","lyrics":"حــــــــل الســـــواقي القبلية\nدلوقتــــي ســــــاعة عشوية\nالغيــط صلاة الزين يضوي\nو القلـــــــب بيشوفه بيفرح\nآدي التقـــــاوي و ح نروي\nو بكــــرة يخضر و يطرح\nو الشــدة بكرة يا عم تهون\nو الـرزق عند الله مضمون\nجـــه المسا يلا شوية\nدلوقتي ساعة عشوية\nحل السواقي\n---\nآدي واجب الأرض اتقضى\nناقصنــا إيه غيـــر الطاعة\nم التـــرعـــة يــــلا نتوضى\nو تعــالوا ح نصلي جماعة\nفتـَّح قليبك ، بـص و شوف\nيا بخت من يرزع معروف\nجـه المســا يلا شوية\nدلوقتي ساعة عشوية\nحل السواقي\n---\nغنــي على المزمــار غني\nو قــــول يــا ليلي برواقــة\nدي ســـاعــة الحـــظ اتهني\nم الدنيـا مش واخدين حاجة\nالقـَشيـة معدن و الحال عال\nمش طمعانين م الدنيـا بمال\nجــه المســا يلا شوية\nدلوقتي ساعـة عشوية\nحل السواقي","url":"https://fnanen.com/klmat/alaghany/m/m7md-8ndyl/7l-alsoa8y.html?arabic=%D8%AD%D9%84%20%D8%A7%D9%84%D8%B3%D9%88%D8%A7%D9%82%D9%8A"}