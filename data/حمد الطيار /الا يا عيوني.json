{"title":"الا يا عيوني","author":"حمد المغيولي","lyrics":"الاياعيوني ما يفيد النظـر والشـوف .. تكافـي وكفـي لاتراعيـن ياعيونـي\n\nتكافي كفاك مكايد الجاد للغضـرزوف .. ابو وجنتٍ فيها شرى الموت مقرونـي\n\nانا اشوف شوفك واتمنى وانامشفـوف .. من اللي سلب عقلي وأشقان  بضنونـي\n\nغزالٍ يداني خيطوته بين امان وخوف .. يوطي قدم رجله على القـاع بالهونـي\n\nلاحظني بعينٍ كن فيها نمش وسيـوف .. وقع ما بكفي واختلف وانصفق  لونـي\n\nتبي ذبحتي ياريم وادي سكاكا الجـوف .. حسيبي عليك مصرف الخلق والكونـي\n\nتعرض غريبٍ مازحٍ يم ابن رفـروف .. ورا دار قاره يقلب الذيب مـن دونـي\n\nالاياعذابي منك ياضامـي السلجـوف .. شبكني هواك وبيـح الحـب مكنونـي\n\nالايازريف الطول انا اطلبك بالمعروف .. بعد عونت الله منك انا باطلب العونـي\n\nدخيلك تلبي دعوةٍ من ثلاث احـروف .. طرف ساعةٍ نفرح بها وانت ممنونـي\n\nاريح ضميرٍ بالهـوا مولـعٍ مكلـوف .. مـن الله خلقنـي بالغناديـر مفتونـي","url":"https://fnanen.com/klmat/alaghany/7/7md-al6yar/ala-ya-3yony.html?arabic=&#x627;&#x644;&#x627; &#x64A;&#x627; &#x639;&#x64A;&#x648;&#x646;&#x64A;"}