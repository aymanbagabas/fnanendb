{"title":"خاسر اللي يعد","author":"حمد المغيولي","lyrics":"خاسر اللي يعد الحب له راس  مالـي\nوالله اني بعد جربت وضعه  ماريـده\n\nوالله اني مااعدك ياابعد الناس غالـي\nبعد ماشفت من جوره وهمـه وكيـده\n\nوعساي ان هويت بعمري اللي بقى لي\nيفقدن من دحيم ويفقـدن مـن فريـده\n\nبعد جربت واجـد قلـت  ياهملالـي\nمن تورط ببنك الحب يفقـد رصيـده\n\nمن جحيم الموده يكفي اللي جرى لـي\nانشد اللي يجاذب عبرته فـي وريـده\n\nدرستنا الليـال وعلمونـا  الرجالـي\nوالغرام المزيف يقطـع الله حصيـده\n\nوحسايف سهر عيني بسـود الليالـي\nساهر اشرب الدله واسـوي قصيـده\n\nكم تعنيت لاجلـك جمـل الله حالـي\nلاجل عينيك عاني من بـلاد  بعيـده\n\nكان قلبك من اللي ينعش الروح  خالي\nبعت حبك برخص ولاحيـاة زهيـده\n\nمير خلك بفالـك واتركينـي  بفالـي\nعن غرامك طويت اليوم صفحه جديده","url":"https://fnanen.com/klmat/alaghany/7/7md-al6yar/5asr-ally-y3d.html?arabic=&#x62E;&#x627;&#x633;&#x631; &#x627;&#x644;&#x644;&#x64A; &#x64A;&#x639;&#x62F;"}