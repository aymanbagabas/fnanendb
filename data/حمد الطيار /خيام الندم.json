{"title":"خيام الندم","lyrics":"سجد قلبي على رمل الضلوع وهزه التنهيد .. وانا في قلبي خيام الندم والخوف منصوبة\nيارب افهق هلاكي والمنايا ودروب بعيده .. مادام ألمود ماتي للتراب نفوده دروبه\nياغياث الظوامي والثمام وجرهدي البيد .. اعذني من جهنم والحشر والموت وكروبه\nانا مانيب لا مشرك ولا كافر ولا عربيد .. انا اللي لا عصى واخطى تجهم واقلقه ثوبه\nانا عبدك ولد عبدك وجداني اهل التوحيد .. خطاياي اخجلتني يالله الغفران والتوبه\nوانااللي يرجف مثل ارتجاف الخايف الرعيد .. اذا شاف القبورالضيقات وحس بذنوبه\nانا الانسان حمال النقايض والكمدوالكيد .. غريق الطين واللذات من راسه لعرقوبه\nاناعبدك ياربي وانت تفعل ماتشاء وتريده .. سألتك يا لله بعفو عظيم وهين ادروبه\n\n\n\n\nنايف الصقر","author":"نايف الصقر","url":"https://fnanen.com/klmat/alaghany/7/7md-al6yar/5yam-alndm.html?arabic=خيام الندم"}