{"title":"على شارع الحله","author":"حمد المغيولي","lyrics":"على شارع الحله وانـا اراقـب  الفلـه\nعرض لي عساه الخير من ياسم العرقات\n\nعلى كبدي اللي تجحـد الغيـظ  والعلـه\nكواني وخلاني عليـه اجـذب الونـات\n\nتقبل مغيب الشمس يمشـي علـى ظلـه\nضحى والضحيه منه انا طحت  بالمثنات\n\nحدث بي عقب مااقفيـت يافاتنـي خلـه\nالاواعذابـي منـك ياشمعـة الزينـات\n\nانا اللي عيوني تزعـج الدمـع  وتهلـه\nجرح خدها اللي حدها تزعج  العبـرات\n\nغزال تغطرس بالحلـى والغـلا  كلـه\nيسوق المنايا سـوق ويتابـع الغـارات\n\nتجزل بها اللـي بالحلـى محسـن دلـه\nعذاب العيون عيونه اللي كما الساعـات\n\nالى اقبل يداني خطـوة الرجـل ويتلـه\nاقول الحياة اللـي بقـت مالهـا  لـذات\n\nاقولـه وانـا ياغافـر الذنـب والزلـه\nليال الشتاجزرتهـا هاجـس  واسكـات\n\nاحسب نجوم الليل واسهر علـى  الدلـه\nفريد وحيد شاب راسي مـن  اللوعـات\n\nالاياهني من ناعـم العـود مصـخ لـه\nارفه على نفس طنت من زمـان  فـات\n\nورى ماتعاملني علـى الديـن  والملـه\nحرام عليك ان مت مقهور مع من مـات","url":"https://fnanen.com/klmat/alaghany/7/7md-al6yar/3la-shar3-al7lh.html?arabic=&#x639;&#x644;&#x649; &#x634;&#x627;&#x631;&#x639; &#x627;&#x644;&#x62D;&#x644;&#x647;"}