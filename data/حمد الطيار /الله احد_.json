{"title":"الله احد","lyrics":"الله أحـدٍ يامـا غزينـا وجينـا .. وياما ركبنا حَامِيَـات المَشَاويـح\nوياما علـى اكوارهـن اعتلينـا .. وياما ركبناها عِصِيْـرٍ مراويـح\nوياما تعاطـت بالهنـادي يدينـا ..وياما تقاسمنا حـلال المصاليـح\nوَرَاك تزهد يا أريش العين فينـا .. تقول خيّال الحضر زين تصفيـح\n\n\n\n\nالطيب ماهـو بـس للظاعنينـا .. إمقسـمٍ بيـن الوجيـه المفاليـح\nالبدو و اللـي بالقـرى نازلينـا .. كلٍّ عطاه الله مـن هبـة الريـح\nيازين يوم إنـك تبيـح الكنينـا .. خليت جفن العين نومه شلافيـح\nيوم الفضول بحلتـك شارعينـا .. والخيل بخوانك سـواة الزنانيـح\n\n\n\n\nيوم انجمر رمحي جذبت السنينـا .. وخليت عنك الخيل صُمٍ مدابيـح\nهيا عطينا الصدق هيـا عطينـا .. وامـا عطيتنـاه والله لصـيـح\nلصيح صيحة من غدى له جينينا .. ولا خلوجٍ ضيعوهـا السراريـح\nياعود ريحانٍ بعـرض البطينـا .. وامنين ما هب الهوى فاح له ريح\n\n\n\n\nوخدٍّ كما قرطاسـةٍ فـي يمينـا .. وعيون نجـلٍ للمشقـى ذوابيـح\nبصخفٍ بلطفٍ بانهـزاعٍ بلينـايا .. غصن موزٍ ميله نسمة الريـح\nيا أبو نهيدٍ تقـل فنجـال صينـا .. ولا كما بيضٍ بخطـوا المنافيـح\nنهودٍ صغارٍ ما لهجهـا الجنينـا .. حمرٍ ثمرهن جرّح الثوب تجريح\nلا خوخ لا رمان لا طلـع تينـا .. لا مشمش البصره ولا هن تفافيح\n\n\nاستمع إلى \"الله احد\" على أنغامي","url":"https://fnanen.com/klmat/alaghany/7/7md-al6yar/allh-a7d.html?arabic=الله احد"}