{"title":"فتحت الصدر يافتنه","lyrics":"فتحت الصدر يا فتنه وفرجتك على قلبي\nنزلتي وادي فؤادي سكنتي به وخيمتي\nوشفتي ماخفى مني وهمي منك يلعب بي\nولايدري عن أحوالي سوى ربي ونا ونتي\nزرعت بروضة ياليل غرامي بك وحسربي\nتمنيتك ترجيتك وصادقتي ردى بخــــــتي\nتمشيني برجى وصلك أجي وآقف على الدربي\nوطرفي شاخص يا هيه ولكن ما تلاينتي\nهقينا ماهقينا بك وشكوانا على ربي\nيضيع العمر للعاشق ولامن حاكم يفتي\nفي شوق وخوف من شانك وانا المطعون في جنبي\nهي البلوى رمت حظي عليك وماتورعتي\nأصيح بصوتي الخافي إلى نسنس هوى الغربي\nيجاوبني صدى صوتي وأنا اللي لازم صمتي\nهوى وأشواق تطلع بي سماها ثم تنزل بي\nولاشالت ذلول الله مثل ماشلتي من وقتي\nإلى جاء الصبح اسجم وأنطوي مع همي بحبي\nسواد الليل يداويني دوى العشاق إلى نمتي","url":"https://fnanen.com/klmat/alaghany/7/7md-al6yar/ft7t-al9dr-yaftnh.html?arabic=فتحت الصدر يافتنه"}