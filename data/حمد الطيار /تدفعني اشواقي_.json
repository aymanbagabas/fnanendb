{"title":"تدفعني اشواقي","lyrics":"تدفعني أشواقي ويرهبني البوح .. ماغير ألمح لك عن الحال تلميح\nويضيع رجع الصوت واقول مسموح .. كم حيرة فيها عن النفس ترويح\nخطاي محسوب وخطا الوقت مدموح .. والنفس تجزع والعواذل مشافيح\nأصعب سؤال أواجهه وين ماروح .. به ينبني قصر للاحلام ويطيح\nالصدفه اللي ساقت الروح للروح .. وش منتهاها بالقلوب المجاريح\nظنيتها مبدأ تباشير وفروح .. وحد للوعات الضنا والتباريح\nمدري صدق ظني وانا صرت مشفوح .. أستعجل الأيام للحيرة تزيح\nأعيش خالي البال والصدر مشروح .. مابيني وبين السعادة سواميح\nأونها لي زود تعذيب وجروح .. مادري ولاني طالب منك توضيح\nأستعذب الحرمان عن رهبة البوح .. أخاف تحصل قصة السفن والريح\n\n\n\n\n\n\n\n\nاستمع إلى \"تدفعني اشواقي\" على أنغامي","author":"الحميدي الحربي","url":"https://fnanen.com/klmat/alaghany/7/7md-al6yar/tdf3ny-ashoa8y.html?arabic=تدفعني اشواقي"}