{"title":"يا عزوتي","lyricist":"محمد بن ناصر","lyrics":"يا عزوتي قلبي تراكم ظلمتوه\nولحدٍ على شان المحبة يلومه\n\nتراه من كثر الملامه جرحتوه\nخلوه يدرس في المحبة علومه\n\nالله يعين الخاطر اللي كسرتوه\nكل الليالي ماتهنى بنومه\n\nالصاحب اللي عنه قلبي عذلتوه\nيجلى عن القلب المشقى همومه\n\nغصبٍ عليكم كانكم ماعذرتوه\nخله يغير كل يومٍ بيومه\n\nوده يواصل بعض ليلٍ قطعتوه\nيشهد على السهره نوامى نجومه\n\nما ينفع اللي بالمعاند فعلتوه\nترك الهوى صعبٍ على من يرومه","url":"https://fnanen.com/klmat/alaghany/s/salm-al7oyl/ya-3zoty.html?arabic=%D9%8A%D8%A7%20%D8%B9%D8%B2%D9%88%D8%AA%D9%8A"}