{"title":"صار العمر محطات","author":"زهير الدجيلي","composer":"كوكب حمزة","lyrics":"يمتى تسافر ياقمر وأوصّيك ؟\nوالوادم البيها الأمل تدليّك ؟\n\nقالولي نيتك صافية\nوأولايتك متصافية\nقبلك ردت لي أمسافر اليندّل هلي ..\nوقبلك ردت لي أمسافر لديرة هلي ..\nأشكد دورّت . . ماحصّلت ..\nوصار العمر محطات\nعّديتهن وماكو عرف\nوكل العمر محطات ..\nوخفت أسأل بلايه عرف !\nويافشلة الملهوف ويدوّر هله أبمحطات !!\n\nوصفوك ألي النواطير ..\nقالولي نيتك صافية .. مثل العشق والأزهار\nوصفوك ألي النواطير ..\nقالولي روحك غافية ..بين الوفا والأسرار\nوقالولي .. قالولي ..\nقالولي كل الليل يلتم مايطفيّك\nقالولي كلكّ حيل والهّم مايمضّ بيك\nوعيونك اللّي تحرس الكاع\nتشبه أعيون الناس والحب والعصافير\nتالي العمر محطات ؟!\nعديتهن ماكو عرف ..\nوصار العمر محطات\nوخفت أسأل أبلاية عرف !\nيافشلة الملهوف ويدوّر هله أبمحطات ..\nياعيني ياديرة هلي .. ياروحي ياجنة هلي","url":"https://fnanen.com/klmat/alaghany/s/s3don-jabr/9ar-al3mr-m76at.html?arabic=%D8%B5%D8%A7%D8%B1%20%D8%A7%D9%84%D8%B9%D9%85%D8%B1%20%D9%85%D8%AD%D8%B7%D8%A7%D8%AA"}