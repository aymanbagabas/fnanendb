{"title":"الامانه (دويتو)","lyrics":"(وديع الصافي) :\n\nيابني العُمر هربان وصاير أنا حَيران\n\nخايف على لبنان والفن من بَعدي\n\nيابني برِضايي علَيك خَلّيك غنّي هَيك\n\nوخَلّي الأمانِه بدَيك وحافظ على عهدي\n(عاصي الحلاني) :\n\nيا جبين ما بينطال يا أرِز عَ جبال\n\nيا صوِت شلال عَ نَغمتُه رْبينا\n\nيا زَهر الربيع يا تاج الجَميع\n\nراح تبقى الوديع حلم الواعي فينا\n\n\n(وديع الصافي) :\n\nصون تراب أرضك حافظ على عرضك\n\nخبّر التاريخ لبنان ما بيشيخ\n(وديع الصافي  & عاصي الحلاني)\n\nمن عنّا الصلا و من عنا الحلا\n\nمن عنّا الأيمان و الأنبِيا و جبران\n\nعلّم اولادك على حب أجدادك\n\nمهما زمانُن جار ما يتركوا بلادك\n(عاصي الحلاني) :\n\nتسلَم يا بيّ الكِل بقلوبنا بتضل\n\nو وَين ما بتحل نِحنيلك الجبين\n(وديع الصافي) :\n\nأكتر صرت حِبَك عندَك وَفا بقلبَك\n\nيا مأصّل الجِدّين أصلَك من بعلبك\n(عاصي الحلاني) :\n\nعَ قدّ ما صلّيت حَققت شو تمَنّيت\n\nوما ضَلّ عندي حِلم حَدّك أنا غَـنّيت\n(وديع الصافي  & عاصي الحلاني) :\n\nحلفنا ومهما صار نرد الزمان الكان\n\nنرد الاصل ع الدار ونرفع اسم لبنان\n\n\n كلمات:\n\n\n\n\n\n\n ألحان:\n\n\n\n\n\n\n تاريخ:\n\n\n\n\n\n\n\n\nاستمع إلى \"الامانه (دويتو)\" على أنغامي","author":"مارسيل مدور","composer":"عاصي الحلاني","date":"2011","url":"https://fnanen.com/klmat/alaghany/3/3a9y-al7lany/alamanh--doyto-.html?arabic=الامانه (دويتو)"}