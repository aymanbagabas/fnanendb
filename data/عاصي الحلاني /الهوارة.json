{"title":"الهوارة","lyrics":"وهور يابو الهوارة ويادنابو الهوارة وكلمن شدو ع الرحيل وحطو بقلبي نارة\nالشقرة النزلت عل القداس تنقي شب وتتكلل\nلمن شافها الخوري الياس بطل قداسو يكمل\nصفى متل الشارب كاس وصار يلوح يمين وشمال\nوقلن شو هيدا ياناس وين كان مخبا هالمال\nشعرها أشقر وملس ومن فوق كتافها مجدل\nأنفها إذا بيتنفس بالأرض بيعمل زلزال\nلسانها إذا بيتحدث بيتحدث حديث رجال\nريقها خمرة بقلب الكاس وأطيب من عرق الشلال\nدقنها فنجان الألماس معبا بن مخلط هال\nعنقها شمعة للقداس وماشاف بعينو الغزال\nصدرها جنينة إنطلياس عليه الشموط مدلل\nبطنها حرير الأطلس وماشاف بعينو الدلال\nلا لا لال لالا لا\nبطات إجريها الأساس عليها جسمها بيتنقل\nقدمها عالصخر إنداس تحت الصخر يصفي رمال\nأنا اللي وصفتها ياناس بدون عجال بدون جفال\nمن جريها لشعر الراس وسبحان رب اللي صورها","url":"https://fnanen.com/klmat/alaghany/3/3a9y-al7lany/alhoart.html?arabic=%D8%A7%D9%84%D9%87%D9%88%D8%A7%D8%B1%D8%A9"}