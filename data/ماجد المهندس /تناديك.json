{"title":"تناديك","lyrics":"تناديك رغبات المقابيل .. من الأرض وانتي بالمجره\n\nتهادي على غصنٍ من الليل .. وتمادي على القلب ومقره\n\nترى كل هالدنيا تساهيل .. مادام اننا بنعيش مره\n\nتلدين وتزين التعاليل .. تصدين وتصد المسره\n\nواناديك ودموعي هماليل .. وفي الصدر تنهيده وحره\n\nأحبك وما للحب تأويل .. ولا شفت منك إلا المضره\n...\nوتموني يا ريم المكاحيل .. على القلب في خيره وشره\n\nإذا جيتي أستاهلك بالحيل .. وإذا كان ما تبغين حره\n\nفديت الوسيعات المظاليل .. رماح الهلاك المستشره\n\nوخطواتك اللي بالخلاخيل .. لها في الصدر والقلب جره\n\nوسواليفك بكل التفاصيل .. وصوتك بها لله دره\n\nأبي منك ما ينهد لي حيل .. على شي ما يسوى المضره\n...\nوأبي صادقات التهاليل .. إذا جيت أبشكي وأتشره\n\nمن الحظ وأشباه الرجاجيل .. وعثرات وقتي المستمره\n\nوطموحاتي الغر المحاجيل .. وخذلانها مع كل كره\n\nأعدل المساوي يطيح قنديل .. وأهز الجفن وتطيح قره\n\nواناديك ودموعي هماليل .. وفي الصدر تنهيده وحره\n\nأحبك وما للحب تأويل .. ولا شفت منك إلا المضره","author":"ياسر التويجري","composer":"احمد الهرمي","date":"2016","url":"https://fnanen.com/klmat/alaghany/m/majd-almhnds/tnadyk.html?arabic=تناديك"}