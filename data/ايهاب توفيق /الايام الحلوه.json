{"title":"الايام الحلوه","lyrics":"الأيام الحلوة\nبتعدي في ثواني\nالأيام الحلوة\nما بترجعش تاني\n\nطعم الحب تغير\nوقت الفرح صغير\nأكبر لحظة ود وحب\nوصدق زمانها قصير\n\nالحلو بيتمرر\nوالجرح بيتكرر\nنجرح نإلم نقسى\nونظلم وغلطنا بيتبرر\n\nاللي نحبه بنودعه\nواللي في إيدنا بنضيعه\nواللي ناسينا عايش فينا\nواللي شارينا بنخدعه\n\nولا في الشدة حبايب\nولا في الدمعة قرايب\nكله في جرحك مرحك مرك\nنارك ألمك غايب\n\nحبل الود اتسيب\nطعم الظلم يشيب\nزمن الصدق وزمن الطيبة\nبقت حاجة بتتعيب\n\nمعنى الحب بنزيفه\nصوت الحق بنكتفه\nواللي دابحنا ساكن روحنا\nواللي جارحنا بننصفه\n\nماشية الدنيا ودايرة\nفيها مراكب سايرة\nناس في مراكب ضايعة وناس\nفي مراكب تايهة وحايرة\n\nناس أحزانها شديدة\nوناس سكتها بعيدة\nناس كل ما دمعتها بتدبل\nتطرح دمعة جديدة\n\nفي عز ألمنا وفي جرحنا\nبنتخلى عن بعضنا\nوادي قصتنا، وادي حكايتنا\nوادي دنيتنا إنت وانا","url":"https://fnanen.com/klmat/alaghany/a/ayhab-tofy8/alayam-al7loh.html?arabic=&#x627;&#x644;&#x627;&#x64A;&#x627;&#x645; &#x627;&#x644;&#x62D;&#x644;&#x648;&#x647;"}