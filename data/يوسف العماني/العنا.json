{"title":"العنا","author":"نور القصيد","composer":"نور القصيد","date":"2010","lyrics":"كثير من العنا فيني .. واقول اخفيه واكابر\nوانا ادري كثير الهم .. يشيب العمر به بدري\nعرفت ان الوفا احلام .. ومع هذا انا صابر\nعلى جور البشر واكثر .. ياريتك يا زمن تدري\n\nعطيتك يا زمن وقتي .. ودايم كلمتي حاضر\nولما احتاجتك نفسي .. كسرت بخاطري وقدري\nعطيتك يا زمن عمري .. عطايا الأمس والحاضر\nويوم احتجت لـ احساسك .. طويت بظلمتك فجري\n\n---\n\nعلى حمل الأسى مقواه .. ولا لي خافق ٍ قادر\nتراني مكتفي بالحيل .. ثقيل الهم في صدري\nعسى الأيام تنصفني .. تعدل حظي العاثر\nتحس بقيمة احساسي .. تحس بوضعي وقدري\n\nكثير من العنا فيني .. واقول اخفيه واكابر\nوانا ادري كثير الهم .. يشيب العمر به بدري\nعرفت ان الوفا احلام .. ومع هذا انا صابر\nعلى جور البشر واكثر .. ياريتك يا زمن تدري","url":"https://fnanen.com/klmat/alaghany/y/yosf-al3many/al3na.html?arabic=%D8%A7%D9%84%D8%B9%D9%86%D8%A7"}