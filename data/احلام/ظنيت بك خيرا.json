{"title":"ظنيت بك خيرا","lyricist":"عبدالرحمن العثمان","composer":"عبدالرحمن العثمان","date":"2016","lyrics":"ظنيت بك خيرا وظني ما صدق\nبعض الأماني ليه نتمناها\nشبيت شمعه لين ما كلي إحترق\nيا هالبشر ما تعتبر بخطاها\nطوق النجاه ما ينفعك عقب الغرق\nقدها وزت وانت الذي وزاها\nرسمت ليلي هم ولونته أرق\nعجزت أصل فرحتي وأرقاها\n...\nلو الأمل لاح بسما حظي برق\nتضيع هقواتي ولا ألقاها\nإثماً وقهراً خذت باللي ما استحق\nما أرضى زعلك ودمعتي ترضاها\nلا خذت باطل منك انا لا خذت حق\nأول معاناتي جهلت أقصاها\nصوت لك يلين ما صوتي إختنق\nأصرخ وصرخاتي يرد صداها\nشق الحزن صدري ولا حن وعتق\nبحتك وفي أخرتي عسى ألقاها\n...\nأقسى حجر من حر ما فيني نطق\nأسأل إلهي حالتي يبراها\nإني على ما قيل عمري إنسرق\nلحظة وداعي شفني أتحراها\nيا شين حظي ليه مع مثلك وفق\nليتي بيديني صفحتي وأقراها\nأستغفرك يارب من كل ما سبق\nتبتك ونفسي أنا بنهاها\nتاري حياتي كلها حبر وورق\nلله در بو ساره لا غناها","url":"https://fnanen.com/klmat/alaghany/a/a7lam/zhnyt-bk-5yra.html?arabic=%D8%B8%D9%86%D9%8A%D8%AA%20%D8%A8%D9%83%20%D8%AE%D9%8A%D8%B1%D8%A7"}