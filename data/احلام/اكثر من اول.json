{"title":"اكثر من اول","author":"منصور الشادي","composer":"ناصر الصالح","date":"2006","lyrics":"اكثر من اول احبك بس ماابغى اقول\nاخاف لو قلت تتغلى علي مره\nانا بصراحه احبك حب مو معقول\nاكبر دليل لغلاتك غيرتي مره\nشف دمعتي لهفتي حتى العيون تقول\nاحلى كلام احفظه ويضيع من نظره\n\nلما تقوللي احبك التفت بذهول\nمن فرحتي فيك تخنق صوتي العبره\nلا غبت احس الدقايق باغياب تطول\nوتشب في غيبتك وسط الحشى جمره\n\nكل البشر حبهم قطرة غلا وميول\nحبك بحر وش تجي عند البحر قطره\nمابالغ ان قلت وان بالغت انا المسؤول\nانا اصدق احساس في الدنيا على فكره","url":"https://fnanen.com/klmat/alaghany/a/a7lam/akthr-mn-aol.html?arabic=%D8%A7%D9%83%D8%AB%D8%B1%20%D9%85%D9%86%20%D8%A7%D9%88%D9%84"}