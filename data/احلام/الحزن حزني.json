{"title":"الحزن حزني","author":"خليفه بن حمد بن خليفه ال ثاني","composer":"محمد بو دله","date":"2013","lyrics":"الحزن حزني والسوايا سواياك\nيلي خذيت من العمر ماخذيته\nتزعل علي واستسمحك واترجاك\nهذا وغيرك لازعل مارجيته\n\nامد لك يمناي وترد يمناك\nقلي معك وش ذنبي اللي جنيته\nالقلب بيتك والمشاعر هداياك\nوشلون تهدم بيتك اللي بنيته\n\nأنا اتنازل لك لجل اكسب ارضاك\nوكم واحدن لرضاك راح ونسيته\nايام عمري كلها من ضحاياك\nلقيت جرحي والدواء مالقيته\nمع السلامة واترك أيام ذكراك\nعلى جدار أشواقي اللي بنيته","url":"https://fnanen.com/klmat/alaghany/a/a7lam/al7zn-7zny.html?arabic=%D8%A7%D9%84%D8%AD%D8%B2%D9%86%20%D8%AD%D8%B2%D9%86%D9%8A"}