{"title":"ومستغرب","author":"عبدالرحمن العثمان","composer":"فايز السعيد","date":"2016","lyrics":"ومستغرب طبيعي اللي حصل ما بينك وبيني\nانا رغم الحنان اللي سكني ما قدرت الين\nاحن شلون وانتٓ اللي على القسوه مربيني\nعجزت اتغاضى عن كرهي لكل لحظاتنا الحلوين\nوعزة اصدق دموعي وظهري وبيض كفيني\nلا ارد الباب في وجهك واشيل عيوني الثنتين\nولا اشوفك ولا اسمعك واغيرها عناويني\nحرام اكسّر اشموخي وهو مو جرح ولا اثنين\n...\nانا من طيب نياتي وهبتك اروع اسنيني\nعطيتك فرصه وضاعت وجت فرصه اسد الدين\nابهدم برجك العالي وارتبها موازيني\nانا لي هامه ما تسمح اماشي اللعب عالحبلين\nانا اسست لك تاريخ كتبتك رحت تمحيني\nتطاول فيه لن اسمح ولو تبكيني دم سنين\nاموت بعزتي اشرف ولا اشواقي تحنيني\nمع انسان له وجهين اضيع وقتي لايمكن\n...\nنفيتك لاخر حدود الجفا وعنك الله يغنيني\nعن اشباه الأحبه اللي اجادو لعبة الطيبين\nعسى الله ياخذك من دنيتي تحرم على عيني\nحشى ماني بمتحسف بدال امين الف امين\nوفيتك لين ما كفيت وذنبي تلقفه ايديني\nتواضُع مني اتكلم معٓ مثلك الين الحين\nمقّفي عنك يا هذا ولا انتٓ انسان يعنيني\nرحمك الله ويغفرلك تراك بحسبة الميتين","url":"https://fnanen.com/klmat/alaghany/a/a7lam/omstghrb.html?arabic=%D9%88%D9%85%D8%B3%D8%AA%D8%BA%D8%B1%D8%A8"}