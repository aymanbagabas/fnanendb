{"title":"ايش همني","lyricist":"محمد سعد عبدالله","composer":"محمد سعد عبدالله","lyrics":"ايش همني لو دمعتك سوت على خدك علامة\nذي غلطتك أما أنا لا شي ترد عندي ملامة\nذوق العذاب وأسهر وذوق طعم المرارة\nخلي العذاب يكويك وذوب وأحرق بناره\nأما أنا ايش همني\n\nسامحتك كثير مرات رغم الكذب والاعذار\nواتحملت أنا الآهات في حبك وذقت النار\nلكن ليالي صفاك راحت ولا باتعود\nما با يفيدك شكاك والدمعة ذي فوق الخدود\nخلي العذاب يكويك وذوب وأحرق بناره\nأما أنا ايش همني\n\nما حسيت براحة يوم في قربك ولا تهنيت\nتحرمني لذيذ النوم يا قاسي ولا حنيت\nعادك تجيني تقول سامح لا ذا مستحيل\nما با يفيدك خلاص يكفي عذابي الطويل\nخلي العذاب يكويك وذوب وأحرق بناره\nأما أنا ايش همني","url":"https://fnanen.com/klmat/alaghany/m/m7md-s3d-3bdallh/aysh-hmny.html?arabic=%D8%A7%D9%8A%D8%B4%20%D9%87%D9%85%D9%86%D9%8A"}