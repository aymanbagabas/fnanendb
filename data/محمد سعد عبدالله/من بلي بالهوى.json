{"title":"من بلي بالهوى","lyricist":"محمد سعد عبدالله","composer":"محمد سعد عبدالله","lyrics":"ذا فصل ساعة خطر\nقلت له يا رقيق الطبع كلمة ولو جبر خاطر\nراقب الله شفنا في خطر\nقال صبرك على حمل المشقه والاخطار\nمن بلي بالهوى يصبر على الحلو والجار ..\nيوم عدى ومر\nصرت له مملوك واصبح على القلب حاكم وأمر\nبانطيعه إذا يبغى أمر\nلاكن الزين يضهر ماتخبيه الاقمار\nمن بلي بالهوى يصبر على الحلو والجار ..\nقلت له شي بصر\nللمحبه يارقيق الخصر ياللي في وجهك مباصر\nقال لي كل حاجه بالبصر\nقلت خايف يطول الصبر يانور الابصار\nمن بلي بالهوى يصبر على الحلو والجار ..\nقلت ايش الخبر\nقال خل الهوى مكتوم واحذر بسري تخابر\nخايف الناس تسمع ذا الخبر\nيصبح الحب ياخلي اشاعه واخبار\nمن بلي بالهوى يصبر على الحلو والجار ..\nقلت قصدي سمر\nفي وسط عيدي انا وياك يا نجم ضاوي وسامر\nيوم لقياك بايحلى السمر\nشوف لاجيت بانبعد عن الجوف مسمار\nمن بلي بالهوى يصبر على الحلو والجار ..\nزارنا يالسحر\nقلت انست في لقياك شرفت ياخير ساحر\nياسلى القلب حسنك قد سحر\nعقل انسان عمره ما يأمن بالاسحار\nمن بلي بالهوى يصبر على الحلو والجار ..\nيوم وجهه سفر\nقلت هذا قمر في نصف شعبان ولا صبح سافر\nكنت ناوي وعازم عالسفر\nيوم شفتك خلفت العزم وبطلت الاسفار\nمن بلي بالهوى يصبر على الحلو والجار ..","url":"https://fnanen.com/klmat/alaghany/m/m7md-s3d-3bdallh/mn-bly-balhoa.html?arabic=%D9%85%D9%86%20%D8%A8%D9%84%D9%8A%20%D8%A8%D8%A7%D9%84%D9%87%D9%88%D9%89"}