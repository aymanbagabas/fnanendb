{"title":"وصلني جواب","author":"علي الكيلاني","composer":"علي الكيلاني","lyrics":"وصلني جواب اليوم .. رد لجوابي\nفوق الظرف مختوم .. بدمعة احبابي\nجايب نبئ مرحولهم .. يرحل و ينزل\nقاري اللي في عقولهم .. في اللوم يخزل\nمرة يقول يبوكم .. ومرة يقول نسوكم\nومرة يجي مليان .. يخلط ويعزل\nو مرة يجي بلسان .. بالريح يغزل\nوصلني جواب اليوم ..\n\nوصلني جواب يقول .. مطلوب عاجل\nتجيني مع المرسول .. ولو كان زاجل\nمن لهفته عرقان .. مبلول ظرفه\nخايف من النسيان .. معقود طرفه\nمرة يميح يمينه .. ومرة يميح يساره\nومرة يتعلا لين .. طق السحابه\nومرة يتوطى لين .. يرقى ترابه\nوصلني جواب اليوم ..\n\nفتحت الجواب لقيت .. صورة قديمة\nمن نظرتي حسيت .. ذكرى عظيمة\nالشوق القديم لقيت .. ايدي عليلة\nعد النظر حسيت .. نفسي بعيدة\nمرة نقول نواصل .. ومرة نحس يفاصل\nومرة نقول نرد .. رد المجافي\nو مرات نقرا فيه .. والضي طافي\nوصلني جواب اليوم ..","url":"https://fnanen.com/klmat/alaghany/za/zakra/o9lny-joab.html?arabic=%D9%88%D8%B5%D9%84%D9%86%D9%8A%20%D8%AC%D9%88%D8%A7%D8%A8"}