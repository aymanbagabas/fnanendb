{"title":"وجودي","lyrics":"وجودي والعدم واحد على قلبك وفي بالك\nوجودي عادي بعينك وهذا ما تبينته\nابارك لك اذا هذا قرارك يا هنيالك\nابارك لك على همي وهجر منك انا شفته\n\nتبين ما توقعته بعادي صار يحلى لك\nوخطواتك بدت تقصر ودرب الهجر شرعته\nبدا واقعك يتغير طغى مرك على زلالك\nطغت شمسك على ظلك قسى قلبك وطاعته\n\nاذا هذي النهايه يا عسى فال السعد فالك\nعسى الله يسعد ايامك على درب تخيرته\nبواسي قلبي الشاقي بحبي كان يرضه لك\nوبمسح دمعتي ويكون لي درس وتعلمته\n\nلك السلوان يا قلبي تصبر خلك بحالك\nترا واجبك سويته وحبيته وقدرته\nوفي ورايتك بيضا ولا تخليه في بالك\nولا تندم على ما فات وكل شى وله وقته","url":"https://fnanen.com/klmat/alaghany/za/zakra/ojody.html?arabic=%D9%88%D8%AC%D9%88%D8%AF%D9%8A"}