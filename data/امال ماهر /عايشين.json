{"title":"عايشين","lyrics":"عايشين سنين ما كانتش على كيفنا\n\nخايفين وخوفنا كمان مكتفنا\n\nتايهين لكن ماشيين\n\nوسنين تجر سنين\n\nشايفين جراح لجراح بتحدفنا\n\nشايلين هموم تقلت على كتافنا\n\nطب مين يشيل عن مين\n\nوسنين تجر سنين\n\nأيام من الأيام بتخطفنا .. أيام\n\nبقت تكسر مجاديفنا\n\nومنين بعدين هنقدر نعدل الدفة\n\nومنين وفي مين هنتحامى ونتدفى\n...\nسايبين سنين تتسلى بوجعنا\n\nطب فين نلاقي حضن بيسعنا\n\nساكتين ومش قايلين\n\nوسنين تجر سنين\n\nمن فين لفين واخدانا متاعبنا\n\nشطين وبينهم تايهة مراكبنا\n\nقبلين شبه بعدين\n\nوسنين تجر سنين\n\nأيام من الأيام بتخطفنا .. أيام\n\nبقت تكسر مجاديفنا\n\nومنين بعدين هنقدر نعدل الدفة\n\nومنين وفي مين هنتحامى ونتدفى\n\n\n كلمات:\n\n\n\n\n\n\n ألحان:\n\n\n\n\n\n\n تاريخ:","author":"نادر عبدالله","composer":"تامر علي","date":"2019","url":"https://fnanen.com/klmat/alaghany/a/amal-mahr/3ayshyn.html?arabic=عايشين"}