{"title":"كان في واحده","author":"سلامه علي","composer":"محمد يحيى","date":"2016","lyrics":"كان في واحده حياتها عاديه وكان نفسها تتحب\nقابلت واحد كل كلامه معاها دخل القلب\nفضلت طول الليل سهرانه تفكر في كلامه\nمن جواها كانت فرحانه وشاغلها سلامه\nخد قلبها وبقى يروحلها قدام باب بيتها\nحست أن الحب ندالها ودخل دنيتها\nوفي مره بحنيه قابلها وقرب لإيديها\nوطلع دبله ورق لبستها وفرحت أوي بيها\nووعدها أنها هتشاركه حياته وإنه هيحميها\nحلفتله هتستناه وهتفضل دبلته في إيديها\nكان هو بالنسبالها حياتها ودنيا بتبنيها\nومكانش في بالها أنه في إحساسها ممكن يأذيها\n...\nكان في واحده حياتها عاديه وكان نفسها تتحب\nضاع من عمرها أحلى سنين مع واحد عمره ما حب\nحست إنها ظلمت نفسها وده أثر فيها\nولما بقت ملكه ملها وإستهون بيها\nفهمت وقتها إنه لا حبها ولا قلبه عليها\nوأنه محسش يوم بقيمتها ولا هيكون ليها\nوإن الدنيا إللي رسمهالها مش موجود فيها\nوفعلاً دبله ورق نهايتها بننسى ونرميها","url":"https://fnanen.com/klmat/alaghany/t/tamr-7sny/kan-fy-oa7dh.html?arabic=%D9%83%D8%A7%D9%86%20%D9%81%D9%8A%20%D9%88%D8%A7%D8%AD%D8%AF%D9%87"}