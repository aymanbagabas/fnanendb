{"title":"فجأه افترقنا","author":"محمد عاطف","composer":"تامر علي","date":"2020","lyrics":"فجأة افترقنا وفراقنا سرقنا من حضن بعض\nبعد اتفاقنا ووفاقنا القرب اتغير لبعد\nسافر نصيبي بحبيبي وكإن مفيش بينا وعد\nواللي أنا رتبته وبنيته ما تهنتش بيه\nقلبي اتلخبط في حساباته متحير مش لاقي حل\nمرمي في سجون ذكرياته والوحدة إحساس ممل\nنفسي أقابله وأشوفه ثاني لو دقيقة على الأقل\nكنت بحبه بجد حتى بعيوبه اللي فيه\nيا سنين واخداني وكمان واخداه\nمن بعده بعاني أكبر معاناة\nحكاياته معايا أنا ما نستهاش\nوالشوق جوايا ناره ما بتهداش\n\nمن حال الدنيا الغريبة مستعجب أصلها بتغر\nمرة قريبة وحبيبة وبعدين تسقي كاسات المر\nمش عارف سر التركيبة الخير أكثر ولا الشر\nطب هي الأيام الحلوة بتجري بسرعة ليه\nجايز أكون غلطان مش فاهم أو جايز جداً أكون صح\nجايز من كثر اللي بشوفه وأنا بخرج من فرح لجرح\nويا عالم إيه ثاني هيجرى دلوقتي أو بكرة الصبح\nوإزاي هتخلص من خوفي وأتغلب عليه\nيا سنين واخداني وكمان واخداه\nمن بعده بعاني أكبر معاناة\nحكاياته معايا أنا ما نستهاش\nوالشوق جوايا ناره ما بتهداش","url":"https://fnanen.com/klmat/alaghany/t/tamr-7sny/fjah-aftr8na.html?arabic=%D9%81%D8%AC%D8%A3%D9%87%20%D8%A7%D9%81%D8%AA%D8%B1%D9%82%D9%86%D8%A7"}