{"title":"عيش بشوقك","lyricist":"مصطفى حسن","composer":"بلال سرور","date":"2018","lyrics":"لو من تقل الهم عليك فاض بيك\nلو ليك أي شكوه متشتكيش .. واسمع نصايحي\nولو الدنيا مغلباك ومشقياك .. ووخداك غسيل ومكواه\nإلبسلها الوش الفرايحي\nوان كنت مفلس خالص خالص ومحيلتكش جنيه\nقول ع الجزمه الباته اللي انت لابسها انها سينيه\nمثل ع الدنيا في عز الفقر ان انت سعدت البيه\nمتخليش حد يقولك شايل طاجن ستك ليه\nوبشوقك عيش بشوقك .. ودماغك إملاها على ذوقك\nوبشوقك عيش بشوقك .. وساعتها هيمشي سوقك\n...\nلما تطبل فوق راسك اديها كمان تسقيف\nوانشف كده وإصلب طولك متبينش ان انت ضعيف\nمتاكلش الجبنه البيضا لو كان نفسك في البلوبيف\nواصرف كل اللي في جيبك دلع نفسك عيش صريف\nاحساسك قالك حاجه امشي وراه احساسك صادق\nده السكر لون الملح واحد حلو وواحد حادق\nراحة البال اللي بجد ليها اصول ليها مبادئ\nلو ساكن فوق السطح اعتبره سويت في احلى فنادق\nوبشوقك عيش بشوقك .. ودماغك إملاها على ذوقك\nوبشوقك عيش بشوقك .. وساعتها هيمشي سوقك\nخد يا ابني مني الكلمه دي\nاصرف مافي الجيب .. اصرف مافي الجيب\nواشحت بكره عادي","url":"https://fnanen.com/klmat/alaghany/t/tamr-7sny/3ysh-bsho8k.html?arabic=%D8%B9%D9%8A%D8%B4%20%D8%A8%D8%B4%D9%88%D9%82%D9%83"}