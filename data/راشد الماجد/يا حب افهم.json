{"title":"يا حب افهم","author":"ناصر بن حمد ال خليفه","composer":"احمد الهرمي","lyrics":"ياحبي افهم انك بخافقي شي\nوان العيون اللي تحبك سهارى\nياضي عينااللي يحبك وياضي\nكل الدروب اللي بعيني حيارى\nانت الذي مايشبهك بالملاحي\nمالوم من سمّاك سيد العذارى\nيابو عيونٍ كل ماناظرت في\nاتوه وسط الناعسات السكارى\nلاشفت وجهك قلت ياحي وياحي\nوجهٍ كساه النور مثلالنهارى\nانت الحبيب اللي رويت الحشا ري\nتروى بك عروقٍ لحبك تبارى\nفي غيبتك ارسمك لامن طرى لي\nجمالك اللي يستحق افتخارا\nمدري متى برتاح ياوردة الحي\nواشوف همي بعد شوفك توارى\nيمكن ليا شفتك نزح همي شوي\nويمكن ليا شفتك جروحي تدارى\nوالا انت تدري انك النور والفي\nوانك يمين ودرب غيرك يسارى\nواكبر دليل ان قلت في خافقي شي\nان العيون اللي تحبك سهارى","url":"https://fnanen.com/klmat/alaghany/r/rashd-almajd/ya-7b-afhm.html?arabic=%D9%8A%D8%A7%20%D8%AD%D8%A8%20%D8%A7%D9%81%D9%87%D9%85"}