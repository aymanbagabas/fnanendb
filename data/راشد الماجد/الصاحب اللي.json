{"title":"الصاحب اللي","lyricist":"سعد الخريجي","composer":"صالح الشهري","date":"1988","lyrics":"الصاحب اللي شد وأقفت مطاياه\nمايدري انه حط جوفي حرايق\nأكبر دليل ان الجفا من ما أقواه\nأموت وأحيا في غيابه دقايق\nواللي تحبه حيل ياشين فرقاه\nجربتها وعندي عليها وثايق\nينساني الله ان كان بالبعد بنساه\nماغيره بعيني من الناس لايق\nماقد خبرنا الطير يزهد بمرباه\nالا اذا ماهو له الجو رايق\nالشاهد الله صاحبي همي رضاه\nماقد جرحته وش بلاه متضايق\nياخوفتي وياحسرتي وين دنياه\nخوفي عليه مغيرين الحقايق\nالامر لله قدر البعد واقصاه\nيالله عساها ماتزود العوايق","url":"https://fnanen.com/klmat/alaghany/r/rashd-almajd/al9a7b-ally.html?arabic=%D8%A7%D9%84%D8%B5%D8%A7%D8%AD%D8%A8%20%D8%A7%D9%84%D9%84%D9%8A"}