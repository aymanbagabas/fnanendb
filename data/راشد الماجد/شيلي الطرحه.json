{"title":"شيلي الطرحه","author":"الوافي","composer":"احمد الهرمي","date":"2001","lyrics":"شيلي الطرحه عن الوجه السموح\nنوري كل الوجود بطلتك\nاملكيني بالغلا عمر وروح\nزلزليني لا رميتي طرحتك\n\nخلي عيونك على احساسك يبوح\nواضحكي مشتاق اسمع ضحكتك\nيكفي اللي راح من هم ونوح\nصارت الدنيا عذاب بغيبتك\n\nبغيابك ليلي القاسي شحوح\nوفي غيابك بس اناجي صورتك\nآه يا بلسم حياتي والجروح\nالجروح تطيب ساعه شوفتك\n\nجيت لك وبقلبي الشوق الجموح\nتايه النظرات ادور نظرتك\nجيت لك عاني يسابقني طموح\nفز لك قلبي وعيني ضمتك\n\nجيت لك مشتاق واحساسي يبوح\nلك عبير الشوق عانق وجنتك\nطاحت اشواقي على كفك تنوح\nولهفه الاشواق ضمت لهفتك","url":"https://fnanen.com/klmat/alaghany/r/rashd-almajd/shyly-al6r7h.html?arabic=%D8%B4%D9%8A%D9%84%D9%8A%20%D8%A7%D9%84%D8%B7%D8%B1%D8%AD%D9%87"}