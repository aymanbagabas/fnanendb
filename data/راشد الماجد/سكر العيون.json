{"title":"سكر العيون","author":"بنت الايوادي","composer":"وليد الشامي","date":"2011","lyrics":"أذوب بعينك الحلوه وسكرها وحتى الدنيا أنساها ولا اذكرها\nأنا اللي سكر عيونك يذوبني دخيلك لا تذوبني وسكرها\nانا ادري ذوبتهم نظرت عيونك وصارو من حلاوتها يحبونك\nوادري أني لوحدي لوحدي ساكن بكونك ولعيوني جميع الناس تنكرها\nتغار وتسعد احساسي بهالغيره واحس أني لقلبك موطن وديره\nولاغيرك شغل قلبي وتفكيره يالذة دنيتي الحلوه وسكرها\nتدلعني وفيك الروح ملتاعه وانا روحي لدلالك دوم طماعة\nمعاك ودي أوقف عقرب الساعة وحتى عيوني ماودي اسكرها\nإذا تهمس احس بلهفت انفاسك واحس اني انا مت من دفوة احساسك\nواحس بكل فكرة حب في راسك قبل ما تقولها لي او تفكرها\nوجودك في حياتي يامهنيها يعوضني عن الدنيا وما فيها\nوروحك لا عجزت بروحي اوفيها على كثر المحبه ودي اشكرها","url":"https://fnanen.com/klmat/alaghany/r/rashd-almajd/skr-al3yon.html?arabic=%D8%B3%D9%83%D8%B1%20%D8%A7%D9%84%D8%B9%D9%8A%D9%88%D9%86"}