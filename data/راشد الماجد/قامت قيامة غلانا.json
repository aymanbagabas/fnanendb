{"title":"قامت قيامة غلانا","author":"هزاع بن ناصر الهاجري","composer":"فايز السعيد","date":"2011","lyrics":"قامت قيامة غلانا وأنت ما تدري\nفي غيبتك عن عيوني قامت قيامة\nماهيب في الكون يا أغلا الناس في صدري\nمابين شوقي وبين الصد وإجرامه\n\nفي الروح ساكن وفي وسط الدماء تجري\nوإجرام صدك على خد الغلا شامه\nوإن طال صدك وبعدك ما نفذ صبري\nقلبي يسوق الغلا والصبر قدامه\n\nحكمه وقد قالها العشاق من بدري\nمن يسلب القلب يقـدر يسلب أحلامه\nيامتلف الروح حبك في الحشا حصري\nوقلبي على درب حبك متعب أقدامه\n\nلو مات حبي بقلبك ما نقص قدري\nيبقى على الجرح قلبي شامخ الهامة\nوأن ماتبي القرب يا أغلى جرح في عمري\nإنساني أحسن ودفن الميت إكرامه","url":"https://fnanen.com/klmat/alaghany/r/rashd-almajd/8amt-8yamt-ghlana.html?arabic=%D9%82%D8%A7%D9%85%D8%AA%20%D9%82%D9%8A%D8%A7%D9%85%D8%A9%20%D8%BA%D9%84%D8%A7%D9%86%D8%A7"}