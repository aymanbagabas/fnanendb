{"title":"يا من تمنى","lyricist":"ريم تواق","composer":"فايز السعيد","date":"2011","lyrics":"يا من تمنى شوف عيني ثواني\nامر وانا لك يا غناتي رهينك\nحقك وربي والمحبه اماني\nخذها عيوني فدوتن لك وزينك\nحقك ولو انك صرتي فيني اناني\nادرى غلاتي شي ما هو بيدينك\nوادرى لو انك يا غناتي مكاني\nبتقول فدوه يا غلايه غلايه سنينك\n\nيا ما ويا ما كم جاني وجاني\nما شفت زينن يا غلا مثل زينك\nعن حب غيرك اللي حالي عصاني\nوالقلب خذته يا غناتي رهينك\nطييبك سباني يا سنين المعاني\nوالطيب واضح في محيا محيا جبينك\nلا تلوم قلبي لو يعد الثواني\nلو غبت عنك صاحي يا زين وينك\n\nيا طيب حظي يوم ربي عطاني\nيا وين في ذا الوقت شروا حنينك\nوانا عطيتك من عروقي حناني\nوامنت قلبي يا غناتي بيمينك\nلو كنت عندي او شغلك الزماني\nابقى لزينك يا غناتي غناتي وعينك\nان كنت تطلب شوف عيني ثواني\nانا اتمنى كل عمري سجينك","url":"https://fnanen.com/klmat/alaghany/r/rashd-almajd/ya-mn-tmna.html?arabic=%D9%8A%D8%A7%20%D9%85%D9%86%20%D8%AA%D9%85%D9%86%D9%89"}