{"title":"يا عينها","lyricist":"السامر","composer":"صالح الشهري","date":"1996","lyrics":"يا عينها ما ترحمين المجاريح\nاللي مشاعرهم غرامك جرحها\nيا شعرها لاتنثني لي مع الريح\nصورتك طول افراقنا ما مسحها\n\nيا جيدها المنتوق لا تغري امريح\nعينه قبل شوفتك صد ونصحها\nيا قدها خفف تثنيك لاصيح\nصيحة نفوسٍ لوعة في فرحها\n\nرمشك يلمح لي بالآمال تلميح\nوالياس نفسي قبل اشوفك ذبحها\nصحيح لو جابوا جميع المماليح\nأنوارهم نورك بلمحه فضحها\n\nارجي عسالي من هواكم مصاليح\nيقولها اللي لك حياته منحها\nسبحت ببحورٍ .. غدت بالسوابيح\nمجنون ليلى قبلنا .. ما سبحها","url":"https://fnanen.com/klmat/alaghany/r/rashd-almajd/ya-3ynha.html?arabic=%D9%8A%D8%A7%20%D8%B9%D9%8A%D9%86%D9%87%D8%A7"}