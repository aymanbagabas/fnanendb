{"title":"يا كبر حظي","author":"محمد بن سيف الكتبي","composer":"فايز السعيد","date":"2021","lyrics":"اخيراً جاد حظي بك .. اخيراً جاد بك حظي\nوردت روحي لروحي .. وقلبي رد له نبضه\nلقيتك بعد ما قد كان .. بعضي فاقدٍ بعضي\nالا يا كبر حظي بك .. وقلبي يا كبر حظه\nانا قبلك مثل طيرٍ تعلق بالسما نبضي\nوعلمه العطش ان الزلال العذب في ارضه\nولا غيرك يا محبوبي بيروي بالغلا ارضي\nوعشقك ماليٍ كوني وحبك فارضٍ فرضه\n\nابي تكتب حكاية عشقنا البيضا .. وانا بامضي\nوابصم بعد بالعشره .. مادام الحال من بعضه\nتسابقني مشاعر قلب .. في درب العشق يمضي\nيا ضي العين خذ بايده .. معاك عيونه مْغمضه\nجمالك مالٍ عيني يا اطيب قلب .. يا ‏حظي\nاغض الطرف عن غيرك..؟! دخيلك كيف ما غضه؟!\nذهب حبك .. يخلي حب غيرك .. يالغلا فضي\nومن يلقى الذهب ما عاد .. تغري عينه الفضه","url":"https://fnanen.com/klmat/alaghany/r/rashd-almajd/ya-kbr-7zhy.html?arabic=%D9%8A%D8%A7%20%D9%83%D8%A8%D8%B1%20%D8%AD%D8%B8%D9%8A"}