{"title":"قصة ضياع عبيد","author":"هاشم الشمري","composer":"حامد الحامد","date":"1988","lyrics":"ياناس راح عبيد من غدى وضاع\nوالعقل عقب عبيد تايه وضايع\nأقفى وانا بوقت الضحى بحزة قداع\nكنا على القهوى نقول الروايع\nلو انصدم كان الخبر ياملا شاع\nتفزع له العالم ولوهي هجايع\nما أعتقد شاله من الباب طماع\nقصده يدور من وراه الطمايع\nعمره ثلاث سنين ماهو برضاع\nما اضنه اقفى يامخاليق ضايع\nبالحلم أشوفه يأشرلي بالاصباع\nويفز من نومه اذا صحت فايع\nأسمع ابكاه اليا من اصغيت الاسماع\nواحس به لامن ضما وصار جايع\nواشوفه اذا نام نومه على ذراع\nيصيح يبي امه تجيه بفزايع\nياعبيد انا كثرت همومي والاوجاع\nوفي كل لحظه بي تزيد الفجايع\nلو رجعتك ياعبيد تشرى او تنباع\nلشريك مهما كثروا بك طمايع\nيالله تفرج كربتي بساع\nياواحدن يمشي لك العبد طايع\nأشكيك م اشكي لمن عنده اسناع\nيرحم قلوبن مع بعضها ولايع\nواشكي لك مخلوق يمشي على القاع\nيرحم فؤاد امن لها طفلن ضايع\nهذي حقيقه ياملا ماهي ابداع\nقصة ضياع عبيد حلو الطبايع\n\n•?• هلا باللي •?•\nكلمات : محمد المسحل\nهلا باللي بعد غيبه طويله\nيسلي وحدتي بين الليالي\nهلا باللي يسميني خليله\nوكل الناس يعرفونه حلالي\nيجيني وبهدب عيني اشيله\nويلاقيني وسيله بالوصالي\nيخبرني عن همومن ثقيله\nواذا ضاقت به الدنيا شكالي\nالا كلمني حروفه جميله\nلو انه بالذرابه مايبالي\nخفيف الظل اجنابه نحيله\nحبيبي لا مشا مثل الغزالي","url":"https://fnanen.com/klmat/alaghany/r/rashd-almajd/89t-dhya3-3byd.html?arabic=%D9%82%D8%B5%D8%A9%20%D8%B6%D9%8A%D8%A7%D8%B9%20%D8%B9%D8%A8%D9%8A%D8%AF"}