{"title":"عبارات العيون","author":"فزاع","composer":"فايز السعيد","date":"2011","lyrics":"في عبارات العيون أشيا كثيره تسألك\nدمعها حكي ونداها بلل الخد الندي\nما قدرت أرضي غرورك واستحيت آزعلك\nكلما لك وانت تنهيني وانا ارد ابتدي\n\nدام نظراتك مدارات ورجا قلبي فلك\nكم عن برج العرب يبعد مدى برج الجدي\nقلت تقريبا عدد ما عاشق بحبك هلك\nتقصد الا عد نص جروح قلبي يا بعدي\n\nقلت لك لا لا ترد تقول لي ما قلت لك\nالمشاعر ما تنام الا انت قلت لها ارقدي\nوانت يوم الله عطاك أحلى الوصوف وكملك\nكيف تتركني على شطك وانا قلبي صدي\n\nوالله ان عروق قلبي كلها ترتاح لك ليتك\nالا مثل ما خذت بيدك خذت بيدي\nمن لمست ايدك وانا اتفداك واتفدى هلك\nما دريت أن الهوى والعشق باللمس يعدي؟","url":"https://fnanen.com/klmat/alaghany/r/rashd-almajd/3barat-al3yon.html?arabic=%D8%B9%D8%A8%D8%A7%D8%B1%D8%A7%D8%AA%20%D8%A7%D9%84%D8%B9%D9%8A%D9%88%D9%86"}