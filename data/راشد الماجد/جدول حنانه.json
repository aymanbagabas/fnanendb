{"title":"جدول حنانه","lyricist":"ريم الصحراء","composer":"حامد الحامد","date":"1985","lyrics":"يوم اسألوني عن حبيبي ويش اسمه\nقلت اعذروني يا مخاليق مدري\nمجهول عن غيري وقلبي يعرفه\nواسمه معي منقوش في وسط صدري\n\nاخفيه بعيوني واصونه بروحي\nالصاحب اللي ما جرحني بغدري\nأخاف من شي يضره او يوذيه\nما تدركون السر معروف عذري\n\nايام حبي له توالت سعاده\nما ارخص بحبي ولا رام هجري\nمرجح كفت غلاي بغرامه\nجدول حنانه لي من الحب يجري\n\nيجري ومرويني بصادق وداده\nكنه معي مولود من يوم صغري\nان حالوا العذال بيني وبينه\nحبه علي جبار بالجور يجري\n\nما بعت في حبه ولا لي غيره\nتبدلي قلبي له من الغير عسري\nافديه بقرابي وكل الجماعه\nواشريه بعيوني وروحي وعمري","url":"https://fnanen.com/klmat/alaghany/r/rashd-almajd/jdol-7nanh.html?arabic=%D8%AC%D8%AF%D9%88%D9%84%20%D8%AD%D9%86%D8%A7%D9%86%D9%87"}