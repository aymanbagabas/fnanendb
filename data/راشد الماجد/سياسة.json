{"title":"سياسة","author":"ريم تواق","composer":"فايز السعيد","date":"2011","lyrics":"عذرك بعد طول انتظار وبعدك\nما نقبله والحر شوره براسه\nكنت احسبه غير وصلك يرده\nفي دولة العشاق عندك سياسه\nلكن شورك ما هو بين يدك\nشورك سجين تحت ظل الحراسه\nرجعت دارك بين ناسك وسعدك\nونسيتني والشوق معلن حماسه\nخمسة شهور عند عهدك ووعدك\nواليوم قربك ما نريد التماسه\n\nانا حبيبي صح ماني بعبدك\nمنت بقدي والمحبه مراسه\nويوم انه عندي باقي لعندك\nتعال عندي كان تبغى دراسه\nخلك صريح وبعدها تشوف سعدك\nعند المحبه ما تفيد الدساسه\nودي توقد في الموده ووده\nومن كثر وده قام حظي وباسه\nيا خدعت الايام في مثل خدك\nفي وجهك البسام وتخفي العباسه\n\nلا تعتذر وتقول هالظرف حدك\nمن كان يبغى الشي يعرف قياسه\nاخر مسج جاني من الشوق عندك\nفي ليلة 14 ابريل ساسه\nاسهر وحيد الشوق يا زين وجدك\nواقول باكر يمكن الشوق جاسه\nواترك كت النار في وسط بردك\nوما تنفعك باكر جموع الوناسه\nالي معاك يومين وبعدين ضدك\nاهل التملك والحكي والوساسه\n\nماعدت الوح ياغناتي لردك\nولا عاد يعنيني وجودك اساسا\nالنفس طابت بعد ماذقت صدك\nعفته فؤادك بعد مالغير داسه\nانا الشموخ ان كان قبلك وبعدك\nماهزني خيل الوغى الوطاسه\nبعدك وصدك وانكسارك وردك\nمايهمني والحب كسر كاسه\nلاتعتذر لو كنت مجبر ع بعدك\nخل تنفعك يازين هذي السياسه","url":"https://fnanen.com/klmat/alaghany/r/rashd-almajd/syast.html?arabic=%D8%B3%D9%8A%D8%A7%D8%B3%D8%A9"}