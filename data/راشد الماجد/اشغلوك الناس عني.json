{"title":"اشغلوك الناس عني","author":"ساري","composer":"احمد الهرمي","date":"2010","lyrics":"اشغلوك الناس عني ياملاك\nوانت قبل اليوم ماتقوى البعد\nجيت اجرب بعدك اشغلني غلاك\nواثر قلبي يحسب الوقت ويعد\n\nالثواني فى فراقك لي هلاك\nوانت لا من غبت عني فى سعد\nوش حصلك وش جرالك وش بلاك\nوش تعذر وش تقول و وش بعد\n\nقلبي اللى باع غيرك واشتراك\nوعن هوى غيرك تنحى وابتعد\nمن سبايب صدك وحدت جفاك\nغيمت دنياه واشتد الرعد\n\nمايبي فى الخلق محبوبٍ سواك\nوان نزل حظه معك ولا صعد\nمنوة القلب الذي حبك رضاك\nيابعد كل من وقف ولا قعد","url":"https://fnanen.com/klmat/alaghany/r/rashd-almajd/ashghlok-alnas-3ny.html?arabic=%D8%A7%D8%B4%D8%BA%D9%84%D9%88%D9%83%20%D8%A7%D9%84%D9%86%D8%A7%D8%B3%20%D8%B9%D9%86%D9%8A"}