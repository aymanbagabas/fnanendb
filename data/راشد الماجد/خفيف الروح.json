{"title":"خفيف الروح","lyricist":"الشيخ زايد بن سلطان ال نهيان","date":"2003","lyrics":"خفيف الروح والنفـس المليحـه . . . يسلـي من بقلبـه لـكتـئـابي\nعـزيب الريم في قفـره نزيحـه . . . وعين الحِـر لي في راس نـابي\nله الصقّـار لو يرضف بصيحـه . . . غنـي النفـس ما حـدّه ويـابي\nعجيـد اليـازيات اللي سريحـه . . . رعى عشب الشوامخ في الروابي\n\nسقـا الله دارهـا يودٍ نضيحـه . . . كسـا لمغـيب ويسوّى احيـابي\nوعود المـوز والشـرتا لفيحـه . . . هضيم الكشح لي زينه اعجـابي\nيصّوب في الهوى ويشفي جريحه . . . يعالج من يصـيبـه بالاحـرابي\nمحيـّك لي بشوش ولك نصيحـه . . . وبيّن لك خفـا ماصـار غـابي\n\nتخـيّر له طـريجـه لي تريحـه . . . وعن العـذال سر به في تغـابي\nختمت الجيـل بابيـاتٍ صريحـه . . . جدا شهـمٍ امسجّـل في كتـابي\nخفيف الروح والنفـس المليحـه . . . يسلـي من بقلبـه لـكتـئـابي\nعـزيب الريم في قفـره نزيحـه . . . وعين الحِـر لي في راس نـابي","url":"https://fnanen.com/klmat/alaghany/r/rashd-almajd/5fyf-alro7.html?arabic=%D8%AE%D9%81%D9%8A%D9%81%20%D8%A7%D9%84%D8%B1%D9%88%D8%AD"}