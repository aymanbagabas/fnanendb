{"title":"اولاً (دويتو)","lyricist":"ساري","composer":"علي بن محمد","date":"2011","lyrics":"أولا يـارب ترزقنـا القبول وجنب امتنا الامور المهلكة\nالوطن معنى المبادي والاصول والرجال اللي عليه محنكه\nثانيا ياصدق قول اللي يقول عاش بومتعب وتحيا المملكة\nاخو من طاع الله وطاع الرسول لا نواله في محيطِ حركه\nوثالثا حب الملكـ شرحه يطول طاهر الاعماق مصعب مسلكه\nواسع الافاق عساف الخيول يرقب الحر البعيد ويشبكه\nرابعا لا قال عبد الله يطول اطهر من النور دربٍ يسلكــه\nعسى عمرك يابومتعب يطول ماعلى الدنيا غلى ماتملكه\nخامسا ياسايق الخير الرحول هات مافي خاطرك لا تتركه\nمن توكل يعقل يدين الذلــول من صفق كف بـ كف يفركه\nسادسا لا زاد قول فوق قول كل رجال سلاحه يفركـــه\nماتعودنا على انصاف الحلول ندرك اللي غيرنا مايدركــه\nسابعا عاش السعودي الصمول وعزوة الغالي ترى فيها بركه\nدارنا من طيبها كلن عذول ونارنا ماكنــها الا التهلكــه\nثامنا حب الوطن عرض وطول من عطانا الله وحنا نملكه\nكل ماكبر على شانه زحول اكبرت في وسط قلبي معركة\nتاسعا احرار ورجال وفحول واجبك يا اغلى وطن مانتركه\nيرتكي للحمل شيال الحمول وكل دمٍ حل شرع يسفكـه\nعاشرا لله در اللي يقول يـاسلام الله عليها مملكــة\nطارت طيور البيادر للحقول وخابت طيور الظلام المشركه","url":"https://fnanen.com/klmat/alaghany/r/rashd-almajd/aola---doyto-.html?arabic=%D8%A7%D9%88%D9%84%D8%A7%D9%8B%20(%D8%AF%D9%88%D9%8A%D8%AA%D9%88)"}