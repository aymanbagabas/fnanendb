{"title":"وحدة وطن (اوبريت)","lyricist":"ساري","composer":"ماجد المهندس / ناصر الصالح","date":"2010","lyrics":"إنت الوطن .. إنت الوطن\nأرض الجدود\nاللي سقوا من .. شوقهم .. من عزمهم .. من دمهم\nوحدة وطن\nيوم الوطن نخلة وبيت .. سقفه سعف\nيوم الحياه صبر وكفاح، كان الهدف\nوحدة وطن، وهذا الوطن كل الوجود\nكله وفا حتى ولو شاف الجحود\nيجحد ولد .. ويوفي ولد\nتبقى حنون .. للي وفا واللي جحد\nأنت الوطن أرض الجدود\nاللي سقوا من .. شوقهم .. من عزمهم .. من دمهم\nوحدة وطن\n\nأهلي الحضر .. وأهلي البدو\nاللي على المله عدو\nخلف الولد .. اللي شرب من ثديها .. طعم الوفا\nعبد العزيز اللي ملك فينا القلوب\nقبل المعارك والحروب\nاللي بنى هذا البلد\nوفى وكفى بالوعد\nواللي فرض خمس الفروض\nما جت لبوتركي حظوظ\nيجحد ولد .. ويوفي ولد\nتبقى حنون .. للي وفا واللي جحد\nأنت الوطن أرض الجدود\nاللي سقوا من .. شوقهم .. من عزمهم .. من دمهم\nوحدة وطن\n\nوحدة وطن .. وحدة ثرى .. وحدة قلوب\nوحدة ولاء وحدة غلا وحدة دروب\nأما كذا وإلا فلا تحيا شعوب\n\nيا وطنا لو نقول اللي نقوله\nما نوفي في الكلام اللي نقوله\nروح شعب وقلب عبد الله ودوله\nدايم الصوله لنا في كل جولة\n\nفي ثراه وفي سماه وفي جباله\nعز شانه فوق من عزة رجاله\nكلنا له حب من عرضه لطوله\nتقصر الكف اللئيمه ما تطوله\n\nقال جدي يا ولدي أنتم في نعمه\nادعو رب الكون لياها تزول\nواشكروا من جابكم من خير أمة\nولوذوا بالرحمن مفتاح الحلول\nوالزموا عهد عزيز\nللملك عبد العزيز\nإن أحدكم ما يبور\nمهما دنياكم تجور\n\nوقال جدي احذروا فكر غريب\nالمطامع حولكم ترجى نصيب\nواحذروا الفتنة تراها ثم تراها\nكلمة بالحق لكن وش وراها\nوالزموا عهد عزيز\nللملك عبد العزيز\nإن أحدكم ما يبور\nمهما دنياكم تجور\n\nقلت يا جدي ترانا\nما نفرط في شقانا\nحنا أحفاد الموحد\nويومنا بيد المجدد\nاللي آمن بالحوار\nوخلى للكلمه منار\nقايد الخير النصوح\nغارس فينا طموح\nلا وربي ما نبور\nمهما دنيانا تجور\n\n\nمن لبس ثوب الديانة .. غدر وارهاب وخيانة\nخاين خان الأمانة .. ما يدنس سورنا\nومن قتل نفس بريئة .. ظالم ونفسه دنيئه\nدونه سيوف جريئه .. ما يطفي نورنا\nمن يكفرنا نقول .. قولنا قول الرسول\nوالسند كله عدول.. هل شققت قلوبنا\n\nالجواب أغنى السؤال .. الطموا خشوم الضلال\nلا مساس ولا خلاص .. بيننا نار تلظى .. بيننا ضرب الرصاص\nلا يحسبون الجهاد .. سعي في الأرض وفساد\nالجهاد إنك توقف.. دون عزة هالبلاد\n\nمن لبس ثوب الديانه .. غدر وارهاب وخيانة\nخاين خان الأمانة. . ما يدنس سورنا\nومن قتل نفس بريئه.. ظالم ونفسه دنيئه\nدونه سيوف جريئه.. ما يطفي نورنا\nحنا شقائق هالرجال\nقول النبي ما به جدال\nواحلامنا مهما تكون احلامنا\nوالله ما نرضى بغير اسلامنا\nربينا أجيال صغار\nونوقف ورا رجال كبار\nبنت السعودية وفيه\nوحقوقها ما هي هديه\nما دام رب الكون شرعها لنبيه\nكرم المرأة وجنبها الأذيه\nهذا قدوتنا الكريم\nاللي أوحى له عليم\n\nهذي اختك يا سندي\nوهذي بنتك يا سعدي\nوانا أمك يا ولدي\nلا يا بعدي. . لا يا بعدي\nيا ما شقيت إن صابكم أمر ردي\nأنتم ترى عزي وعوني وسندي\nلا تجرحون اللي تداريكم حنون\nولا تبعدون أنتم ترى ضي العيون\nأنا ما عمري شكيت\nحتى لو مرة بكيت\n\nيا رضا الرب الكريم .. كل شيء الا العقوق\nابشري حب وشوق .. انتي صاحبة الحقوق\nمهما نبعد أو نروح .. إنت دم في العروق\nواختنا منا وفينا .. بيننا ما به فروق\nفضلكم وحقوقكم .. الله شرعها لنبيه\nلا أبد ما هي هديه .. لا أبد ما هي عطيه\nابنك ابنك يا وطن\nلا يغرك صغر سني\nمع شقيقي وابن عمي\nواختي اللي فمثل سني\nنمشي في ركب المسيره\nونملك احلام كبيره\nبكرة أكبر يا بلادي\nفيك واحقق مرادي\nذا وطنا هو املنا\nوحنا فدوة يا بلادي\n\nتسلمين يا ديرتي من كل شر\nلا عدو يفرح ولا حاقد يسر\nواسأل الله خالق الكون العظيم\nيحفظك من كل شيطان رجيم\n\nيا الله لا تخيب رجا طفل صغير\nواجمعنا يا ربي على وحدة مصير\nنسألك باحساس من يرجي القبول\nلا تخيب دعوة احباب الرسول\n\nهذا ملكنا من يباهينا بملك\nوهذي قلوب الشعب صارت منزلك\nيا شبه اخو نوره ويا فدوة هلي\nيغني عن الإعلان موقفك الجلي\nعبد الله يا باني وطن وإنسان\nحامي الحمى بالسنة والقرآن\n\nهذي الزعامة لايقه لك يا ملك\nما غرك الملك العظيم أو غيرك\nكيف ما نفخر وتتعب راحتك\nلعيون شعبك والعدالة ميزتك\nعبد الله يا باني وطن وانسان\nحامي الحمى بالسنة والقرآن\n\nيا بو متعب يا كثر مدت يدينك\nما درت عنها يسارك من يمينك\nحزم وعزم وفيك عفو ومقدره\nكيف ما نفخر وانت رمز المفخره\nعبد الله يا باني وطن وإنسان\nحامي الحمى بالسنة والقرآن\n\nأنا المواطن يا مليكي وسيدي\nهذا ولائي بالفعل ما هو حكي\nوانا السعودي ديني الإسلام وأصلي يعربي\nما همني قلب حسود أو حقود أو ردي\n\nوإذا دعا الداعي وخان المعتدي\nقرآني بصدري وسيفي في يدي\nأبشر بنا سمعا وطاعه سيدي\nأنا سعودي الولا كفي ندي\n\nفي ذمتي .. الروح ما تغلى على محبوبتي\nفي ذمتي .. حلفت باللي عز شانك قبلتي\nبالروح أفدي ديرتي\nهذي سلومي وملتي\n\nيا ملكنا فيك نكبر يا مهاب\nيا قوي الباس يالراس الصليب\nدوك شعبك في يدك مثل الكتاب\nسطر التاريخ يالنجل العريب\nمرتكي للحمل من توك شباب\nتلطم الخوان وتضد الحريب\nفي دروب المجد تمشي ما تهاب\nراية التوحيد في كف النجيب\n\nويا ولي العهد يا الراي الصواب\nيا كريم النفس ما ردك صعيب\nيا يمين للملك راقي الصعاب\nلا تلفت صرت له أقرب قريب\nكم كسرتوا بحلمكم كف وناب\nوكم تداوى بعطفكم جرح عطيب\nخابت النفس اللئيمه ثم خاب\nمن نوانا بشر وافهم يا لبيب\n\nلا تظن يا من يخايلنا بسراب\nإننا نرخص حمانا يالغريب\nدارنا من دونها جز الرقاب\nوموتنا توه يابو متعب يطيب\nسر بنا يا سيدي مثل الشهاب\nمن يهاب المجد يقصر ما يصيب\nلو دعانا الموت أرخصنا الزهاب\nالكفن محزم وسيف الله خطيب\n\nهب من صدري هبوب\nكله احساس وحب\nلا شمال ولا جنوب\nلا .. ولا شرق وغرب\nالولاء فينا تجسد\nنحمله في كل درب\nما يخونك يا بلد\nهالجبين اللي سجد\nذا وطنا اللي نصونه .. دونه نموت بشرف\nنتفق حنا ولكن .. العدو فينا اختلف\n\nيا ديرتي .. يا عزوتي .. يا كل شيء بدنيتي\nشمتي وشمنا عن أقاليم ومناطق\nوصارت الوحده لسان الحال ناطق\nلاتباين بيننا .. بيننا ما به فروق\nعزنا في ديننا .. ونتساوى في الحقوق\nدام في روحي هويه .. تثبت أصلي السعودية\n\nهب من صدري هبوب\nكله احساس وحب\nلا شمال ولا جنوب\nلا .. ولا شرق وغرب\nالولاء فينا تجسد\nنحمله في كل درب\nما يخونك يا بلد\nهالجبين اللي سجد\nذا وطنا اللي نصونه .. دونه نموت بشرف\nنتفق حنا ولكن .. العدو فينا اختلف","url":"https://fnanen.com/klmat/alaghany/r/rashd-almajd/o7dt-o6n--aobryt-.html?arabic=%D9%88%D8%AD%D8%AF%D8%A9%20%D9%88%D8%B7%D9%86%20(%D8%A7%D9%88%D8%A8%D8%B1%D9%8A%D8%AA)"}