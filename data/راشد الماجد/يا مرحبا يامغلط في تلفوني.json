{"title":"يا مرحبا يامغلط في تلفوني","lyricist":"فزاع","date":"2011","lyrics":"يا مرحبا يا مغلط في تلفوني . . . مسموح مسموح والغلطات عفوية\nصفرين تسعه وسته سته تموني . . . الرقم هذا فتح خط السعودية\n\nان قلت لبيك آمر هذي عيوني . . . فتحت ذا القلب والنيه على النيه\nخليت لك في الحنايا بصمه ولوني . . . تفرق على لون دمي في مجاريه\nخليت لك يا حبيبي بيت فرعوني . . . يخربط الناس فالروحات والجيه\nوخليت لك في عيوني ركض وضعوني . . . تزعل وتنزل تحت جفني وفوقيه\n\nيا صاحبي وان نشدني طيفك شلوني . . . أقول طيب وطيفك فيه ماريه\nمارية ٍ يوم تقبل تجذب لحوني . . . وأجر له من لحون الشوق قافيه\nبيحت يا قاصد الغلطات مكنوني . . . وأنا رومنسي أحب أهل الرومنسية\nمن دونك أعيش وانته تعيش من دوني . . . يا لين أوحيت صوتك لعنبو حيه\n\nرجت زوايا خفوقي وأنشد ركوني . . . وأنا ولد شيخ لي هيبه وشخصيه\nالأرض أرضي وكون المرجله كوني . . . لكنه الحب والعاشق وطاريه\nتكفون يا ناس بالله لا تلوموني . . . الصدفه اللي بلا ميعاد جبريه\nسموني العاشق المغرم وسموني . . . الشاعر اللي قصايده ارتجاليه\n\nقنابل ٍ من فكر راسي ومضموني . . . لكن قنابل غلا ما هي بذريه\nوأغني البيت متراكب وموزوني . . . مبدع ومجنون و أفكاري خياليه\nيا نجد ودي أغني بك على هوني . . . حورية الأرض فوق الأرض نجدية\nويا مرحبا يا مغلط في تلفوني . . . مسموح مسموح والغلطات عفويه","url":"https://fnanen.com/klmat/alaghany/r/rashd-almajd/ya-mr7ba-yamghl6-fy-tlfony.html?arabic=%D9%8A%D8%A7%20%D9%85%D8%B1%D8%AD%D8%A8%D8%A7%20%D9%8A%D8%A7%D9%85%D8%BA%D9%84%D8%B7%20%D9%81%D9%8A%20%D8%AA%D9%84%D9%81%D9%88%D9%86%D9%8A"}