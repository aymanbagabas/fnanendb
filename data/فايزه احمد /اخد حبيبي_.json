{"title":"اخد حبيبي","lyrics":"أخد حبيبي يانا يامه أخـد حبيبـي يابلاش\nزارع في قلبي وردة والنبي يامه ماتقطفيهاش\nغزلاله يامه بإيدي الطاقية\nوإزاي يامه مايلبسهاش\n \nمن صغري معاه أنا يامه\nعارفة لما يغيب يامايا شمسي تغيب وياه\nإللي مابعرفهوش يامايا ولا إللي أنا عارفاه\nشمسي هوا قمري هوا عنه مابستغناش\nغزلاله يامه بإيدي الطاقية \nوإزاي يامه مايلبسهاش\n \nعلى ورده في جنينة نقشنا إسمنا\nوعشـنا كـل ليلـة نزوق عمرنا\nبضحكة حلوة مرة وبدقة قـلبنا\nمشواري هوا وداري هوا يامه ماتبعدناش\nغزلاله يامه بإيدي الطاقية\nوإزاي يامه مايلبسهاش\n \nيامايا أنا في الليل لوحدي يامه قمري أنا سهران\nيامه إيدي على خدي يامه قلبي أنا حيران\nوتقوليلي ليه سهرانة وليه حيرانة\nدنيايا هوا وعمري هوا يامه ماتبعدناش\nغزلاله يامه بإيدي الطاقية\nوإزاي يامه مايلبسهاش\n\n\n كلمات:\n\n\n\n\n\n\n ألحان:\n\n\n\n\n\n\nاستمع إلى \"اخد حبيبي\" على أنغامي","author":"عبدالرحمن الأبنودي","composer":"محمد سلطان","url":"https://fnanen.com/klmat/alaghany/f/fayzh-a7md/a5d-7byby.html?arabic=اخد حبيبي"}