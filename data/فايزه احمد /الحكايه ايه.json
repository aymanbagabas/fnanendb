{"title":"الحكايه ايه","lyrics":"هوا زعلان ولا غضبان يبقى غلطان\nالحكاية إيه ؟؟\nإسألوهولي كلمهولي\nبس قولولي هوا زعلان ليه\nوالحكاية إيه ؟؟\n \nيمكن زعلان عشان بحبو وأخاف عليه وأغير عليه\nيمكن غضبان إكمني قلبي هوا إللي حبه ومال إليه\nحبيته ليه أهي غلطة وحدة غلطتها\nفي ناس كتير ماتحب إللي يحبها\nزعلان من إيه ؟؟؟\nغضبان مايقولش ليه ؟؟\nهوا زعلان ولا غضبان يبقى غلطان\nوالحكاية إيه\n \nاسألوهولي يعمل إيه بالسهد والشوق والعذاب الليل بطوله\nكلمهولي عن دموعي إللي بتجري وراه ومش عارفة تطوله\nياما لوعني وقلبي يقول وماله\nكل مرة ومرة وأرجع وأنسى وأنسهاله\nزعلان من إيه\nغضبان مايقلش ليه ؟؟\nوالحكاية إيه ؟؟؟","url":"https://fnanen.com/klmat/alaghany/f/fayzh-a7md/al7kayh-ayh.html?arabic=الحكايه ايه"}