{"title":"انت مسافر","lyrics":"إنتا مسافر ؟؟ .. ولأول مرة تغيب عني\nإنتا مسافر ؟؟ .. ولأول مرة تروح مني\nولأول مرة الضحك في عيونك بكى\nولأول مرة بشوف خيالي في البكا\nالدموع دي عندي غالية .. عايزة اشوفها في ابتسامة\nعايزة اشوفها مرة تانية .. وإنتا راجع بالسلامة\nوألف سلامة .. وألف سلامة\n***\nكلمتين خليك فاكرهم مهما ليل الغربة يطول\nإن أنا من غير ماسافر غربتي بالحب أكبر\nكل سكة مشينا فيها ح أمشي واتغرب عليها\nكل فرحة شافها قلبي معاك ح أصبر روحي فيها\nوالليالي الحلوة جنبي ويلي منها ومن إللي فيها\nكل ليلة منها دنيا أبيع حياتي واشتريها\nالدموع دي عندي غالية .. عايزة اشوفها بابتسامة\nعايزة اشوفها مرة تانية .. وانتا راجع بالسلامة\nوألف سلامة .. وألف سلامة\n \nإنتا بتقول إيه يا أملي ماانشغلش إزاي عليك ؟؟\nدانتا إن صدف ماكنتش جنبي كل يوم ح ياخدني ليك\nوالكلام إللي إنتا عارفه فوق شفايفي ح يناديك\nوالحنان إللي إنتا سايبه جوه قلبي مش ناسيك\nالدموع دي عندي غالية .. عايزة اشوفها بابتسامة\nعايزة أشوفها مرة تانية.. وانتا راجع بالسلامة\nوألف سلامة .. وألف سلامة\n \nاكتبلي .. اكتبلي دايماً أول بأول\nإنشالله كلمة وأنا ح أكمل\nماانا أصلي عارفة ح تقوللي إيه\nقلبك ياروحي سلمته قلبي\nلا ح يقدر يكدب ولا ح يخبي \nأمال أنا سايباه معاك ليه\nكل سكة مشينا فيها ح أمشي واتغرب عليها\nكل فرحة شافها قلبي معاك ح أصبر روحي فيها\nوالليالي الحلوة جنبي ويلي منها ومن إللي فيها\nكل ليلة منها دنيا أبيع حياتي واشتريها\nالدموع دي عندي غالية .. عايزةاشوفها بابتسامة\nعايزة اشوفها مرة تانية .. وانتا راجع بالسلامة\nوألف سلامة .. وألف سلامة","author":"حسين السيد","composer":"نبيل ياسين","url":"https://fnanen.com/klmat/alaghany/f/fayzh-a7md/ant-msafr.html?arabic=انت مسافر"}