{"title":"اسمر يا اسمراني","lyrics":"أسمر يا اسمراني مين قساك علي\n\nلو ترضى بهواني برضه انت اللي لي\n\nبتزيد عذابي ليه ويهون شبابي لي\n\nوتطول غيابك ليه قل لي ليه ناسي ليه ليه يا اسمر\nيا اسمر قلبي في نار\n\nنار عذابي ونار ظنوني\n\nيا اسمر فكري احتار\n\nالشوق ضناني سهر عيوني\n\nوالجرح اللي في قلبي إزاي أدوايه\n\nوالدمع اللي في عيني لإمته أداريه\n\nلا أنا باشكي ولا باحكي بس قل لي\n\nيا حبيبي اسمر يا اسمراني\nقالوا لي الناس هواك حيرة\n\nوقلت أحتار عشان خاطرك\n\nتحيرني تسهرني كفاية أخطر على فكرك\n\nوأنا راضي بحرماني وحيرتي ويا أشجاني\n\nدا الحب اللي أنا شفته يوم وياك\n\nفرحني ونساني إزاي أنساك\n\nلا أنا باشكي ولا بحكي بس قل لي\n\nيا حبيبي أسمر يا اسمرانى\nأنا شاري هواك يا اسمر بروحي وفرحتي وعمري\n\nوأيام حلوة عشناها راحت وانقضت بدري\n\nياريت ترجع لياليها وأنا وأنت نعيش فيها\n\nوالقلب اللي شغلته سنين بهواك\n\nلوعته وضيعته وقلت فداك\n\nلا أنا باشكي ولا بحكي بس قل لي\n\nيا حبيبي أسمر يا اسمراني\n\n\n\n\nاسماعيل الحبروك\n\n\n\n\n\n\nكمال الطويل","author":"اسماعيل الحبروك","composer":"كمال الطويل","url":"https://fnanen.com/klmat/alaghany/f/fayzh-a7md/asmr-ya-asmrany.html?arabic=اسمر يا اسمراني"}