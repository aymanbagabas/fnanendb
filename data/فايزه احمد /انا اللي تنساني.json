{"title":"انا اللي تنساني","lyrics":"أنا إللي تنساني أنا وأنا إللي تسلاني أنا\nده أنا إللي مشغول بك وأحب نار حبك\nياقلبك الجاني\n \nأنا إللي يتنسي حبي وتبقى إنتا إللي ناسيني\nأنا إللي ينجرح قلبي بهجرك وإنتا نورعيني\nأنا الحب إللي راح تندم عليه لو راح ربيع عمره\nدانا القلب إللي راح تحلم بعطفه لو يغيب فجره\nوتنسى إزاي وتقسى إزاي وتظلم مين وتحرم مين\nأنا إللي تنساني\n \nأنا إللي تنطفي شموعي في ليل حبك بهجر سنين\nأنا إللي يرخصه دموعي على إيديك دول أعز ايدين\nأنا الدمع إللي عاش غالي ويغلى لما يرخصلك\nأنا الشمع إللي بيحلالي لهيبي بس أنورلك\nوتنسى إزاي وتقسى إزاي وتظلم مين وتحرم مين\nأنا إللي تنساني\n \nأنا إللي ينظلم عمري وتخسر في الهوى جروحي\nوتبقى إنتا نديم فكري يانايم عن عذاب روحي\nدانا العمر إللي يتمنى يطول بالهنا عمرك\nوانا الفكر إللي ماتهنى ولا ريحتو في هجرك\nوتنسى إزاي وتقسى إزاي وتظلم مين وتحرم مين\n\n\n كلمات:\n\n\n\n\n\n\n ألحان:","author":"احمد شفيق كامل","composer":"كمال الطويل","url":"https://fnanen.com/klmat/alaghany/f/fayzh-a7md/ana-ally-tnsany.html?arabic=انا اللي تنساني"}