{"title":"البارحه ساهر","author":"صالح عبدالرحمن الصالح","composer":"سلامة العبدالله","lyrics":"البارحه ساهر والنوم ماجاني\nواخيل برق ٍ يلوح وهلت مزونه\nبرق ٍ له ازود من العامين ماباني\nولّا تكسر ظلام الليل من دونه\nروي النفل منه رويت كل الاوطاني\nومن اول امس ٍ على الجافي يطرونه\nياميت القلب يكتبني ويمحاني\nوالمطرق اللي على كبدي يحطونه\nلك وجعة ٍ في ضمير الولف تبراني\nماحطها قبلك احد ٍ لد بعيونه\nخليتني فيك لين احترت في شاني\nخليت من جاد بالجيه يردونه\nواغديتني لامعك يازين ترعاني\nولاعلى بعدك انسى الحب وشجونه\nياغافي الشوق ياهذيك الاشجاني\nلايبست عروق قلبي يبست غصونه","url":"https://fnanen.com/klmat/alaghany/a/abtsam-l6fy/albar7h-sahr.html?arabic=%D8%A7%D9%84%D8%A8%D8%A7%D8%B1%D8%AD%D9%87%20%D8%B3%D8%A7%D9%87%D8%B1"}