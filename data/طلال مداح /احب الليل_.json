{"title":"احب الليل","lyrics":"أحب الليل ونجوم الليالــــــي ... حبيباتي أســـاهرهن لحالــــي\n\n\n\nلقيت بصحبة النجمات سلوى ... عقب ما فارق الخفاق غالـــي\n\nألا يا ساريات الليـــــل سيري ... على واديه مع مسرى خيالـي\n\n\n\nتجلّي في سما خـــــلّ المودة ... وقولي للحبـيّب وش جرى لـي\n\nهنيّك يا نجوم تناظرينــــــــــه ... وانا مالي على النظرة مجالي\n\n\n\nصبرت وكل حـــــيّ لو تصبّر ... إلى مالت ليالي العمر مالـــي\n\nولكني ولو شابت عيونـــــي ... أحب الليل ونجوم الليالـــــــي\n\n\n كلمات:\n\n\n\n\n\n\n ألحان:\n\n\n\n\n\n\nاستمع إلى \"احب الليل\" على أنغامي","author":"خالد الفيصل","composer":"سراج عمر","url":"https://fnanen.com/klmat/alaghany/6/6lal-mda7/a7b-allyl.html?arabic=احب الليل"}