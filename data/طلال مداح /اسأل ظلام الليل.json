{"title":"اسأل ظلام الليل","author":"سلطان بن حمد بن سعود ال ثاني","composer":"طلال مداح","date":"2010","lyrics":"اسأل ظلام الليل عني يقول لك\nإني معه دايم الى طلعة النور\nاسأله قله عن عشيق وهبلك\nقلبه وما يملك من احساس وشعور\n\nرسمت في قلبه حدود وعزف لك\nاحلى كلام سجله قلب مجبور\nمجبور في نظرة عيونك وشكلك\nرغم التدلل والتجافي والغرور\n\nدايم تجافيني واجيك اعتذر لك\nوتخطي بعد واقول آسف ومشكور\nغصب اتحمل منك ميلك وعدلك\nباصبر على ظلمك لو القلب مقهور\n\nإلا نهيت النفس منك خفق لك\nقلبٍ يودك يرفض البعد ويثور\nباقي حياتي لك تراها فدا لك\nوما فات من عمري لكم قلت منذور\n\nحبري وشعري والورق ما وصفلك\nما كان كنه قلب عاشق ومسحور\nواسأل ظلام الليل عني يقول لك\nإني معه دايم الى طلعة النور","url":"https://fnanen.com/klmat/alaghany/6/6lal-mda7/asal-zhlam-allyl.html?arabic=&#x627;&#x633;&#x623;&#x644; &#x638;&#x644;&#x627;&#x645; &#x627;&#x644;&#x644;&#x64A;&#x644;"}