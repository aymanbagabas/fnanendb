{"title":"اسمك امل","author":"فالح","composer":"طلال مداح","lyrics":"يا حبيبي اسمك امل قلبي من طاول عناه .. يا امل كل الرجا في وصالك والامل\n\nهو يصير او ما يصير اجتماعٍ في الحياة .. حبنا بين المحبين يضرب به مثل\n\nرغبتي بمشاهدك يا هوى القلب ومناه .. محتمل يحرق ضميري غرامك محتمل\n\nخف من الله وارحم اللي حصل له ما كفاه .. ما كمل شرط الغلا والمحبة ما كمل\n\nصاحبي مضنون عيني ذبحني في غلاه .. لو بغيت اصبر واجامل تبين بي خلل\n\nصاب قلبي في سهوم الغرام اللي رماه .. هو ربيع القلب لو ضرني عقب المحل\n\nكن خده في الدجى بارقٍ يضوي سناه .. او قمر خمسة عشر ما بوصفي له زلل\n\nمنزله باقصى الحشا ما يطوله من بغاه .. لين حله واستحله ثم سوا به محل\n\nالرجا بالله قوي ما يخيب من رجاه .. ما تضيع الكلمة اللي عليها معتمل\n\nوالخطا راعيه لازم يجازى في خطاه .. الجزاء بين المحبين من جنس العمل","url":"https://fnanen.com/klmat/alaghany/6/6lal-mda7/asmk-aml.html?arabic=%D8%A7%D8%B3%D9%85%D9%83%20%D8%A7%D9%85%D9%84"}