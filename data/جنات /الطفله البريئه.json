{"title":"الطفله البريئه","lyrics":"الطفلة البريئة المغمضة بقت من النهاردة مش كده\nبقت واحدة تانية متمردة والفضل ليك\nالطفلة اللى فيا اتغيرت عقلت وأديها اتشطرت\nكانت بين ايديك واتحررت من بين ايديك\nالطفلة اللى كانت لعبتك ومن ضعفها جت قوتك\nاهى اتغيرت من ناحيتك والبركة فيك\nالطفلة المطيعة اللى سلمت طلع ليها صوت واتكلمت\nكانت لعبتك واتعلمت تلعب عليك\nمفيش فايده فيك ولا فيه امل لا جايز ولا بقى محتمل\nمهو اللى هيعمل كان عمل حاجة من زمان\nفاضل بينا اية نتشدله فاضل بينا اية هنكملة\nدا بينك وبينى اتقفلوا كل البيبان\n\n\n\n\nنادر عبدالله\n\n\n\n\n\n\nوليد سعد\n\n\n\n\n\n\n2009","author":"نادر عبدالله","composer":"وليد سعد","date":"2009","url":"https://fnanen.com/klmat/alaghany/j/jnat/al6flh-albryih.html?arabic=الطفله البريئه"}