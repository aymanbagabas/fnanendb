{"title":"اخر احزاني","lyrics":"متخلقش اللي ابكي واندم يوم عليه\nولا اقول يا خسارة باعني وسابني ليه\nانت واحد عادي فيه منك كتير\nلكن اللي زيي مستحيل تاني تلاقيه\nربنا ميجبش جروح تاني ويخليك آخر أحزاني\nويعوض قلبي اللي كسرته وأشوفك واقف في مكاني\nواللي انت عملته في يوم فيا يجرالك وأشوف بعنيا\nقلبك مكسور وبتتمنى لو ترجع تاني في يوم ليا\nيلا مع السلامة بقى تعبت خلاص كفاية\nيلا مع السلامة كده آخرك معايا\n\n\n\n\n...\n\n\n\n\nلما تاخد مني عمري وحب عشت سنين عليه\nلما بايديك تيجي فجأة كل ده تهد فيه\nتفتكر ايه اللي ممكن ابقى حاسة يعني بيه\nانت فاكر هيا سهلة أو بسيطة ولا عادي\nان حب سنين وعشرة كل ده يبقى اسمه ماضي\nواللي بستغربله شايفاك بالفراق مبسوط وراضي\nيلا مع السلامة بقى تعبت خلاص كفاية\nيلا مع السلامة كده آخرك معايا\n\n\n\n\nاحمد علي موسى\n\n\n\n\n\n\nمحمد عبدالمنعم\n\n\n\n\n\n\n2016","author":"احمد علي موسى","composer":"محمد عبدالمنعم","date":"2016","url":"https://fnanen.com/klmat/alaghany/j/jnat/a5r-a7zany.html?arabic=اخر احزاني"}