{"title":"نفسي عزيزة","lyrics":"نفسي عزيزه من جفاني جفيته\nحتى ولو يصعب على القلب فرقاه\n\nالصاحب المغرور يبزاه بيته\nوالله مااهين النفس وادور ارضاه\n\nوان كان طالت مدتي مانسيته\nبعز نفسي واجبر القلب ينساه\n\nانا الى دورت غيره لقيته\nوهو بعد غيري يدور ويلقاه\n\nيوم انه هاويني فانا اللي هويته\nمن حبني بحب شوفه وبهواه\n\nاول وانا منه العزى ماقويته\nمنه الصبر يومين ماوالله اقواه\n\nيومه يهلي بي الى من نصيته\nيوم المودة بيننا بالمساواه\n\nيامر وينهى صاحبي ماعصيته\nراعي الغلا يامر حبيبه ويتهاه\n\nواليوم خان ولو رجع مابغيته\nعليه صار القلب ياناس مااقساه\n\nغيره حبيب مخلص ٍ لي لقيته\nماهو يجافيني وانا ماقدر اجفهاه","url":"https://fnanen.com/klmat/alaghany/b/bshyr-shnan/nfsy-3zyzt.html?arabic=%D9%86%D9%81%D8%B3%D9%8A%20%D8%B9%D8%B2%D9%8A%D8%B2%D8%A9"}