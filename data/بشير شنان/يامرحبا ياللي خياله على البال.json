{"title":"يامرحبا ياللي خياله على البال","lyrics":"يامرحبا ياللي خياله على البال ... الصاحب اللي منه روحي عليله\n\nابوخدود ٍ زادها حبة الخال ... طفل ٍ سلب عقلي ولافيه حيله\n\nوالنهد زامي بالصدر مثل فنجال ... ومجدل ٍ كالليل مالي شليله\n\nتوه صغير مابعد جاله عيال ... اسمر ومملوح ٍ عيونه كحيله\n\nمعفي من الخدمه ولايعرف الاشغال ... ومكلف ٍ شيل الردوف الثقيله\n\nومن اول اسمع به مع كل رجال ... كل ٍ يقول فلان مابه مثيله\n\nولا اصدق لين قابلته قبال ... واقف بوجه الباب يومي بجديله\n\nمن يوم بانت غرته كنها هلال ... حار قدّمي وقلبي تزايد غليله\n\nياليت منهو باأسمر اللون يحتال ... والا حصل قلت ماأبغى بديله\n\nاوّوي والله قبل قصاف الاجال ... اني اتحيّل فيه بأيه وسيله","url":"https://fnanen.com/klmat/alaghany/b/bshyr-shnan/yamr7ba-yally-5yalh-3la-albal.html?arabic=%D9%8A%D8%A7%D9%85%D8%B1%D8%AD%D8%A8%D8%A7%20%D9%8A%D8%A7%D9%84%D9%84%D9%8A%20%D8%AE%D9%8A%D8%A7%D9%84%D9%87%20%D8%B9%D9%84%D9%89%20%D8%A7%D9%84%D8%A8%D8%A7%D9%84"}