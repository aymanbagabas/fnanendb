{"title":"حبيبي ما","author":"احمد الصانع","composer":"حمد القطان","date":"2016","lyrics":"حبيبي ما بقى عندي صبر يتحمل التأخير\nرحلت وعقبك الدنيا غلاها طاح من عيني\nتصدق وإلا ما تصدق أنا عاجز عن التفكير\nتعال وشوف في عينك غيابك وش عمل فيني\nأجاوب إللي يسألني عن أخباري وأقول بخير\nوأنا لا خير بغيابك ولا حاجه تهنيني\nعلى طاري كل لحظه ولا احتاج للتذكير\nحريص القلب ما ينسى عيونك لا توصيني\nمحد يقدر يعوضني لأنك في عيوني غير\nومهما شفت أنا الفرحه بدونك ما تسليني\nمثل شاعر عجز يوصف شعور وخانه التعبير\nأنا ضايع ولا أدري من فراقك أنا ويني\nحبيبي ما بقى عندي صبر يتحمل التأخير\nرحلت وعقبك الدنيا غلاها طاح من عيني\n...\nمثل طير كسر بعدك جناجه وما قدرت آطير\nأحاول أبتسم وأنسى ولكن وش ينسيني\nأشوفك في صباحي إنت معنى يا صباح الخير\nوأشوفك في مسائي حلم وردي لا تصحيني\nتصدق السهر يرسم عيوني ويتقن التصوير\nويشق النور في صفحة حياتي وما ألاقيني\nأنام شلون ومشكلتي عجزت ألقى لها تدبير\nطلبت النوم لحظاته وعيى النوم يعطيني\nتغير وجهي من أول غيابك وإبتدى التأثير\nحبيبي من التعب كافي خذيت إللي يكفيني\nأَنا ما أَقول إللي صار فيِني ما هقيته يصير\nلأني كنت متأكد بانه البعد ينهيني\nحبيبي ما بقى عندي صبر يتحمل التأخير\nرحلت وعقبك الدنيا غلاها طاح من عيني","url":"https://fnanen.com/klmat/alaghany/a/a7lam/7byby-ma.html?arabic=%D8%AD%D8%A8%D9%8A%D8%A8%D9%8A%20%D9%85%D8%A7"}