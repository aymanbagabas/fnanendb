{"title":"دمعة زرقا","author":"الجادل","composer":"عبدالرحمن العثمان","date":"2021","lyrics":"تعال وخذني لغيابك .. رجيتك والدموع تسيل\nتعبت يهزني شوقي .. واطيح من الوله واشقى\nسهرتك دمعه وصوره .. حفظتك والظلوع تشيل\nبكاي اللي انحنى معه .. الشعور وما عرف يرقى\n\nسكن قلبك احد غيري .. امانه اسأله يا ليل\nخذاك وليت لو ماخذ .. سنيني وتاركك تبقى\nاذا بعدك يغربني .. ف انا والله على ما قيل\nطويت الارض لعيونك .. دروب تتجه شرقى\n\nاسولف للجدي عنك .. ويشعر بالجروح سهيل\nالا منه غدا صدري .. سماك وسيرة الفرقى\nواذا رجعتك تالمني .. واذا فراقك يزيد الويل\nف انا ما بينهم في نار .. شبت داخلي حرقى\n\nدخيل الله وامان الله .. ولا مني فقدتك حيل\nابيك ترجع احساسي .. اخاف ب يوم ما القى\nانا برحل ولا عندي .. سوى ذكرى تهد الحييل\nفمان اللي بقى مني .. عتاب ودمعة زرقا","url":"https://fnanen.com/klmat/alaghany/a/a7lam/dm3t-zr8a.html?arabic=&#x62F;&#x645;&#x639;&#x629; &#x632;&#x631;&#x642;&#x627;"}