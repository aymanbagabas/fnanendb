{"title":"الأسد","author":"العاليه","composer":"احمد الخضر","date":"2021","lyrics":"الصمت عن بعض البشر يعتبر جود\nما كل هرج يستحق الاجابه\nواذا نشب للعاقل اهبل ومقرود\nعن الوحل ما تسمو إلا السحابه\n\nالرد ممكن ينقصك وانت في زود\nوالصمت بعض احيان حكمه ومهابه\nوشهيبة الغربان لو تنعق حشود\nدام الأسد صامت وكل يهابه\nهالوقت بعض فهود ما تنجب فهود\nوبعض الذياب اشكال ما هي ذيابه\nيغتابني التافه وعندي له ردود\nلكني اترفع شموخ وذرابه\n\nانا خوي الوافي وارقى به سنود\nوالا الردي ينبح ومحد درى به\nوالعيب من راعيه ما هو ب منقود\nعيب علي انزل له واحسب حسابه\nقولو له اني بخير لا شفت لحسود\nاحجار ارقاها واطول السحابه\nالعود الاصلي لا انكوى فاح لك عود\nوالجمر دونه لين يرمد ترابه","url":"https://fnanen.com/klmat/alaghany/n/nbyl-sh3yl/alasd.html?arabic=&#x627;&#x644;&#x623;&#x633;&#x62F;"}