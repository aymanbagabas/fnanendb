{"title":"اللحظه الوداعيه","author":"قصي عيسى","composer":"علي صابر","date":"2020","lyrics":"وينك ما بعد شفناك ترى بلياك\nكل شي صار يشبه ضيقتي وحزني\nما أقدر أبد أنساك روحي معاك\nقول شلون عنك لحظه أستغني\nواللحظه الوداعيه كانت حيل عاديه\nأضحك لك وأنا المجروح والدمعات مخفيه\nومهما تبتعد عني أحسك قطعة مني\nوتعجز كل هالدنيا عن حبك تغيرني\nوينك .. وينك ما بعد شفناك\n\nعنك يسألوني الناس حبيبك وين؟\nكل مره أحاول أخترع كذبه\nغيابك يخطف الأنفاس يبكي العين\nيا شخصي المفضل اللي أنا أحبه\nشلون الصفحه أطويها كل أحلامي أنهيها\nصعب أمحيك من بالي أسف ما أسويها\nوشلون أقنع قلب أدمن على طاريك واتجنن\nوإن الفرقه هي الحل والمفروض ما أحزن\nوينك .. وينك ما بعد شفناك","url":"https://fnanen.com/klmat/alaghany/n/nbyl-sh3yl/all7zhh-aloda3yh.html?arabic=%D8%A7%D9%84%D9%84%D8%AD%D8%B8%D9%87%20%D8%A7%D9%84%D9%88%D8%AF%D8%A7%D8%B9%D9%8A%D9%87"}