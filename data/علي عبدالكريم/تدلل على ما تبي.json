{"title":"تدلل على ما تبي","author":"محمد بن ابراهيم البراهيم (الوافي)","composer":"فلكلور اماراتي","lyrics":"تدلل على ما تبي يا الحبيب\nمدامك من احباب قلبك قريب\nولاهو ابد يا حبيبي غريب\nنشوف المحبه عطا من عطاك\n\nاحبك ولو لوعوني عليك\nوامري غدا من يدي في يديك\nابيع البشر كلهم واشتريك\nويبقى الهوى يا حبيبي فداك\n\nابيع الخفوق اذا يعجبك\nوعن كل عين ٍ سواي احجبك\nيا اعذب من الماء وما اعذبك\nعذبت وصلي وانا في رجاك\n\nانا صاحبك والهوى صاحبك\nتحبه ولو صاحبه راح بك\nولو ما نطق صابه صاحبك\nتعال لخفوق ٍ تعب واشتراك\n\nحبيبي اجيلك على ما تبي\nولو رمش عينك سبايني سبي\nوحطيت لك في خفوقي ظبي\nوليلة ذكرتك جفل من غلاك\n\nحبيبي فداك العذارى جميع\nبدونك يضيق البراح الوسيع\nوقلبك لا رحت عنه يضيع\nوهذي المحبه عطا من عطاك","url":"https://fnanen.com/klmat/alaghany/3/3ly-3bdalkrym/tdll-3la-ma-tby.html?arabic=%D8%AA%D8%AF%D9%84%D9%84%20%D8%B9%D9%84%D9%89%20%D9%85%D8%A7%20%D8%AA%D8%A8%D9%8A"}