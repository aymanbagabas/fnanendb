{"title":"يا صاحبي هانت عليك","author":"خالد الفيصل","composer":"عمر كدرس","date":"2005","lyrics":"ياصاحبي هانت عليك المحبه\nلاوحسايف عقب هاك المواثيق\nجمر الغضا في وسط قلبي تشبه\nنارٍ حطبها يابسات المعاليق\n\nكاسٍ مليته بالوفا لاتكبه\nخلّه يبلل بالوصل يابس الريق\nصبّه بقلبي ثم ملّه وصبّه\nوان كان ودك غرق القلب تغريق\n\nدام الهوى راسي وراسك يهبه\nخذ سجّةٍ ترى زمانك توافيق\nترى حلاة العمر مع من تحبه\nشخصن تريد من جميع المخاليق","url":"https://fnanen.com/klmat/alaghany/3/3ly-3bdalkrym/ya-9a7by-hant-3lyk.html?arabic=%D9%8A%D8%A7%20%D8%B5%D8%A7%D8%AD%D8%A8%D9%8A%20%D9%87%D8%A7%D9%86%D8%AA%20%D8%B9%D9%84%D9%8A%D9%83"}