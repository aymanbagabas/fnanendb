{"title":"صواريخ سام","author":"حلوان الحلوان","lyrics":"صواريخ سام الي سددبها العينين\nهدفها القلوب تصيبهابالميه ميه\n\nولكن تضلل كيف يافتان فيه اثنين\nخلقها الله المعبود ماهيب روسيه\n\nوانا اطلق عليه من ردي الحظ صاروخين\nوصابن هدفهن واشعلن نارهن فيه\n\nعطيب صوابي وين انا والسلامه وين\nرمتني بدرب معذب الناس رجليه\n\nعلي الحال جان اوهام واشرف غراب البين\nوهد الحياه الي عيونه شقاويه\n\nرميت السلاح وقلت ياناعم الطرفين\nلك الروح ياروحي بروح النداويه\n\nتصرف بحالي والله الي عطاك الزين\nوجودك وشوفك من عذاب الهواويه\n\nبديع بهاك وفيك من زين حور العين\nلاياليت من سماك سماك حوريه\n\nجمعني معك حرفن يامورد الخدين\nمجمع دروب اهل الهوي الحب في غيه\n\nملكني هواك ولك عليا بعمري دين\nما ادور بديلك ياعيون النداويه\n\nلك الامر كله سوبي ماتبي يازين\nاسيرك واطيع امرك عسي فيك ماويه\n\nلعلك تبدل سطوتك والقساء باللين\nوحنا ولو طال الزمن بك غلاويه","url":"https://fnanen.com/klmat/alaghany/s/slamt-al3bdallh/9oary5-sam.html?arabic=&#x635;&#x648;&#x627;&#x631;&#x64A;&#x62E; &#x633;&#x627;&#x645;"}