{"title":"ظروفي ماتساعني","lyrics":"ظروفي ماتساعني علي المسفار يالغالي\nانا ودي معك ارحل وكل الناس اخليها\nاذا تقدر تأجلها تريث يابعد حالي\nالين الله يكتب لي معك سفره ونمشيها\nعقب مازانت الدنيا معك ياطيب الفالي\nتروح ابعيد عن عيني ولا ترحم شكاويها\nيزيد الشوق في نفسي الا حصلتك قبالي\nاجل وشلون لاسافرت اخاف الشوق ينهيها\nتمنيتك تساعدني علي جرحي وغربالي\nولا فكرت بالدنيا تفرقنا لياليها\nاخاف الناس تسئلني وش اللي غير احوالي\nوانا ماودي العذال تدري عن خوافيها","author":"سعد الخريجي","composer":"طلال باغر","url":"https://fnanen.com/klmat/alaghany/s/slamt-al3bdallh/zhrofy-matsa3ny.html?arabic=ظروفي ماتساعني"}