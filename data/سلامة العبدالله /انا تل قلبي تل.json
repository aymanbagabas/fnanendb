{"title":"انا تل قلبي تل","lyrics":"انا تل قلبي تل .. هوى البال في المشتل\nابو مبسم ٍ يقتل .. وعيون قتاله\n\nلقيت الخطر كله .. بعينه على حله\nسيوف الهوى سله .. وتسعين خياله\n\nانا ويش مصلوحي .. خطير ٍ على روحي\nوالقلب ما يوحي .. ولا طاع عذاله\n\nمرض خاطري ودواه .. مثله وفي شرواه\nانا خاطري يهواه .. وهو خاطره داله\n\nبه العين مفتونه .. ولا اقوى العزى دونه\nأحجاه مقرونه .. هني من تهيى له\n\nانا عقب ماشفته .. على طول والفته\nله القلب كلفته .. اراعيه وابرى له\n\nقتيل العيون السود .. مايلحقه منقود\nمن اقفى نعيم العود .. وانا حالتي حاله\n\nملكني هوى الغالي .. عقب عرفنا التالي\nهو اللي على بالي .. وانا اللي على باله\n\nقلوب المحبيني .. سوات الموازيني\nوانا الدمع من عيني .. على الخد نزاله","url":"https://fnanen.com/klmat/alaghany/s/slamt-al3bdallh/ana-tl-8lby-tl.html?arabic=&#x627;&#x646;&#x627; &#x62A;&#x644; &#x642;&#x644;&#x628;&#x64A; &#x62A;&#x644;"}