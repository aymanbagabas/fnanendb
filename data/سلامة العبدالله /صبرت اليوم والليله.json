{"title":"صبرت اليوم والليله","author":"احمد الناصر الشايع","composer":"سلامة العبدالله","lyrics":"صبرت اليوم والليله = ولا جتني مراسيله = وانا مافي يدي حيله = وروحي منه تعبانه\n\nانا مقوى العزى دونه = وروحي فيه مفتونه = اشوف الموت بعيونه = اشوفه بين حجانه\n\nزريف الطول ما شفته = ولالي بالهواء لفته = تعب قلبي وكلفته = عليه العين ولهانه\n\nبكت عيني من الفرقا = وحبه بالحشا يرقا = عليه اجاوب الورقا = عقب صده وهجرانه\n\nدخيلك يابعد روحي = تراني منك مجروحي = مريض الحب مايوحي = يابو عينين فتانه\n\nعلامك يانظر عيني = تبعدني وتدنيني = وتذبحني وتحليني = خطا وش هو علاشانه\n\nانا ودي تصارحني = لصار الحب ذابحني = ابي كلمه تفرحني = وتحيي القلب واغصان\n\nقليل اشكال بالديره = ولو هو يحسن السيره = اذا وازنت به غيره = رجح بالبيض ميزانه\n\nمتى ماغبت يالغالي = افكر ياهواء بالي = واقول ان البلد خالي = تقل مافيه سكانه\n\nمتى يازين تسعفني = ترى حبك مكلفني = عسى الله منك ينصفني = عليك النفس مشتانه","url":"https://fnanen.com/klmat/alaghany/s/slamt-al3bdallh/9brt-alyom-oallylh.html?arabic=&#x635;&#x628;&#x631;&#x62A; &#x627;&#x644;&#x64A;&#x648;&#x645; &#x648;&#x627;&#x644;&#x644;&#x64A;&#x644;&#x647;"}