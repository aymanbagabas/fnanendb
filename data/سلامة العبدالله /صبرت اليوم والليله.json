{"title":"صبرت اليوم والليله","lyrics":"صبرت اليوم والليله = ولا جتني مراسيله = وانا مافي يدي حيله = وروحي منه تعبانه\nانا مقوى العزى دونه = وروحي فيه مفتونه = اشوف الموت بعيونه = اشوفه بين حجانه\nزريف الطول ما شفته = ولالي بالهواء لفته = تعب قلبي وكلفته = عليه العين ولهانه\nبكت عيني من الفرقا = وحبه بالحشا يرقا = عليه اجاوب الورقا = عقب صده وهجرانه\nدخيلك يابعد روحي = تراني منك مجروحي = مريض الحب مايوحي = يابو عينين فتانه\nعلامك يانظر عيني = تبعدني وتدنيني = وتذبحني وتحليني = خطا وش هو علاشانه\nانا ودي تصارحني = لصار الحب ذابحني = ابي كلمه تفرحني = وتحيي القلب واغصان\nقليل اشكال بالديره = ولو هو يحسن السيره = اذا وازنت به غيره = رجح بالبيض ميزانه\nمتى ماغبت يالغالي = افكر ياهواء بالي = واقول ان البلد خالي = تقل مافيه سكانه\nمتى يازين تسعفني = ترى حبك مكلفني = عسى الله منك ينصفني = عليك النفس مشتانه","author":"احمد الناصر الشايع","composer":"سلامة العبدالله","url":"https://fnanen.com/klmat/alaghany/s/slamt-al3bdallh/9brt-alyom-oallylh.html?arabic=صبرت اليوم والليله"}