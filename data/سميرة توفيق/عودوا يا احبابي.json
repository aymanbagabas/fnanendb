{"title":"عودوا يا احبابي","lyrics":"(موال) :\n\nدنيٌة جمال وحلا رحتوا هجرتوها\nصورة جمال الوطن بالبال خلوها\nعودوا شملنا اجمعوا تيعمر البنيان\nارض الحرقها النوى عالبعد طفوها\n\n------\n\nعودوا يا احبابي عودوا .. الكرم حلي عنقودو\nما إلكن بالغربه وجود .. إنتوا .. إنتوا .. إنتوا بموطنا وجودو\n\nعودوا نشبك إيد بإيد .. والفرحه تكبر وتزيد\nونخلي الدنيا زغاريد .. من شطوطو لروس جرودو\n\nعودوا نجدد ماضينا .. الإلفي والله ما نسينا\nعودوا انتوا في روابينا .. موطنا نصون حدودو\n\nعودوا وخلوا الدبكه تميل .. وتعبي الليل قناديل\nوتغني احلى مواويل .. وترقص على نغمة عودو","url":"https://fnanen.com/klmat/alaghany/s/smyrt-tofy8/3odoa-ya-a7baby.html?arabic=%D8%B9%D9%88%D8%AF%D9%88%D8%A7%20%D9%8A%D8%A7%20%D8%A7%D8%AD%D8%A8%D8%A7%D8%A8%D9%8A"}