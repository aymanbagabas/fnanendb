{"title":"خايف موت","author":"ملاك عادل","composer":"محمد عبدالمنعم","lyrics":"وكأن روحي بتتسحب مني والدنيا ليه وقفت خلاص بيا\nضاعت خلاص اللي عشانها بغني سابتني ليه ودموعي في عنيا\nراحت وسابت قلبي خايف موت وسابتني عايش كل ثانيه بموت\nتمثال ملامح فاضي من جواه مجروح وبصرخ بس من غير صوت\nوكأن شئ جوايا مات فيا مابقاش فيه طعم لحاجه حوليا\nانا بس عايز اعرف انا هعيش ازاي دنا كنت عايش ليها مش ليا\n\nقلبي عليها تعب وجاب اخره من كتر ما تملا شوق علي اخره\nلقتني تايه جوه بحر عذاب يوماتي فيه بغرق ميتين مره\nجوايا نار متبنش من بره وبداري فيها لحد ما قلبي داب\nراحت وسابت قلبي خايف موت وسابتني عايش كل ثانيه بموت\nتمثال ملامح فاضي من جواه مجروح وبصرح بس من غير صوت\nوكأن شئ جوايا مات فيا مابقاش فيه طعم لحاجه حوليا\nانا مش عايز اعرف انا هعيش ازاي دنا كنت عايش ليها مش ليا","url":"https://fnanen.com/klmat/alaghany/m/m7md-foad/5ayf-mot.html?arabic=&#x62E;&#x627;&#x64A;&#x641; &#x645;&#x648;&#x62A;"}