{"title":"ساعات بشتاق","author":"امير طعيمه","composer":"خالد عز","date":"2010","lyrics":"ساعات بشتاق ليوم عشته وانا صغير لشكلي قبل ما اتغير\nلايام فيها راحة البال عشان كنا ساعتها عيال\nساعات بشتاق للحب القديم  ولصوت عبد الحليم\nلنومي ف حضن لبس العيد واحساسي ان بكرا بعيد\nلفنجان قهوه من امي وانا بذاكر لفرحة ابويا لما انجح واكون شاطر\nللمة عيله ف الصيف لما بنسافر على مطروح\nلاول لمسه من ايد اللي حبيتها لضحكتها ورقتها وبرأتها\nلدمعه ف عيني يوم البعد خبيتها وانا مجروح\nساعات بشتاق لخالي وعمي ولجدي لحواديت من بتوع ستي\nلليله من ليالي زمان لفرح بيملى كل مكان\nساعات بشتاق لبيتنا الكبير ولناس ماليانا خير\nلا باتو ف مرة يوم شايلين ولا عملوا حساب لسنين\nللعب الكوره ف الشارع ف حديتنا لامي وهي بتعيد على جارتنا\nلرمضان لما بنوره يهل على بتنا وكل مكان\nحاجات عدا عليها سنين سابت فينا صور جوانا عايشه زي اسامينا\nولا الدنيا ولا الايام تنسينا ليالي زمان .. ساعات","url":"https://fnanen.com/klmat/alaghany/m/m7md-foad/sa3at-bshta8.html?arabic=&#x633;&#x627;&#x639;&#x627;&#x62A; &#x628;&#x634;&#x62A;&#x627;&#x642;"}