{"title":"بايذوق البرد","lyrics":"بايذوق البرد من ضيّع دفاه ..\n\n\n\n\nياللي خليتوا الاسد يخرج يثور\nغركم بالمال زيدكم اجور\nويلكم من ذا الاسد لما يثور\nلو تغضب بايسويكم عشاه ..\nدان وادانه .. وادانه لدان\nبايذوق البرد من ضيّع دفاه ..\n\n\n\n\nهكذا للوحش بعتوني رخيص\nذلكم راحة رجالتكم فطيس\nبالمباني رشكم والمرسديس\nساقكم بالأمر مشاكم قفاه ..\nدان وادانه .. وادانه لدان\nبايذوق البرد من ضيّع دفاه ..\n\n\n\n\nقبل مايبدأ تفاصيل الكلام\nكلكم في ساع تقولوله تمام\nماتقولوا ذا غلط هذا حرام\nذي امنكم هكذا يصبح جزاه ..\nدان وادانه .. وادانه لدان\nبايذوق البرد من ضيّع دفاه ..\n\n\n\n\nالذهب الأحمر عماكم بالبريق\nوالتفتوا له وضيعتوا الطريق\nويلكم ياويل لو قلبي يضيق\nباتشوفوا يوم ماشفته كماه ..\nدان وادانه .. وادانه لدان\nبايذوق البرد من ضيّع دفاه ..\n\n\n\n\nجزع الحيله عليكم وا رقود\nقلكم لقد خرج مابايعود\nكيف صدقتوا كلامه والوعود\nايش دراكم بذي قلبه نواه ..\nدان وادانه .. وادانه لدان\nبايذوق البرد من ضيّع دفاه ..\n\n\n\n\nوسكتتي طالت ولا فاد السكون\nواصبحت تحتل سقف العنكبوت\nلا متى بسكت انا خايف اموت\nقبل ماعيني تشوف اللي تباه ..\nدان وادانه .. وادانه لدان\nبايذوق البرد من ضيّع دفاه ..\n\n\n\n\nضقت بعد اليوم مابسكت لأحد\nكل شي له وقت له مده وأحد\nكيف بسكت وانتوا خليتوا الأسد\nفي عباد الله يفعل مااشتهاه ..\nدان وادانه .. وادانه لدان\nبايذوق البرد من ضيّع دفاه ..\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nاستمع إلى \"بايذوق البرد\" على أنغامي","url":"https://fnanen.com/klmat/alaghany/m/m7md-s3d-3bdallh/bayzao8-albrd.html?arabic=بايذوق البرد"}