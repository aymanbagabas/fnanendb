{"title":"سلمولي على خلي","author":"محمد سعد عبدالله","composer":"محمد سعد عبدالله","lyrics":"سلموا لي على خلي كثير\nواحملوا له الشوق من قلبي الكبير\nوان سأل عن حالتي بالله أوصفو له\nلوعتي وان ما يصدق احلفوا له\nأن قلبي سناه يشتي يطير\nسلموا لي على خلي كثير\n\nفي غيابه الشوق ذوبني\nوسالت دمعتي فوق الخدود\nوابتلاني النوح وأتعبني\nوأنا في غربتي مالي وجود\nذي الحياة والله بلا معنى بدونه\nولما أسمع همسته وألمح عيونه\nذا أمل عمري وذا حلمي الكبير\nسلموا لي على خلي كثير\nغصب عني ياحبيبي غبت عنك\nوأنت عارف إننا مقدرش أغيب\nحتى ليلة ياحبيبي ليلة منك\nبس ايش أقدر أسوي ذا نصيب\nوالظروف لو فرقت بينك وبيني\nيوم باشوفك وأمتع بك عيوني\nيا أمل عمري ويا حلمي الكبير\nسلموا لي على خلي كثير","url":"https://fnanen.com/klmat/alaghany/m/m7md-s3d-3bdallh/slmoly-3la-5ly.html?arabic=&#x633;&#x644;&#x645;&#x648;&#x644;&#x64A; &#x639;&#x644;&#x649; &#x62E;&#x644;&#x64A;"}