{"title":"يا طير يا ذا المعلي","composer":"محمد سعد عبدالله","lyrics":"يا طير يا ذا المعلي ريتك تسوي جمالة\nتجزع سنا ارض خلي تعطيه مني رسالة\nكتبت فيها بدمع العين قصة غرامي\nشرحت له كيف من هجره هجرنا منامي\nياطير .. ياطير\n\nمن يوم ما غاب خلي ما ذاقت النوم عيني\nيا طير ريته يقل لي ايش صار بينه وبيني\nماله تنكر وخان العهد ذي بيننا كان\nمن غير أسباب يتركنا لهمي والأحزان\nياطير .. ياطير\n\nياطير قل له حبيبك يمسي مع النجم سامر\nيذكر ليالي جميلة مرت كما حلم عابر\nقل له كفاية عذاب اعطف على من يحبك\nلا تحرمه من حنانك خليه يسعد بقربك\nياطير ... ياطير\n\nأمانتك وانت راجع ياطير من عند خلي\nقل له على كيف يهجر بعد ما شل عقلي\nمش هكذا ينكر الماضي وينسى المودة\nومش كذا بعد ما يوعدني يخلف بوعده\nياطير ... ياطير","url":"https://fnanen.com/klmat/alaghany/m/m7md-s3d-3bdallh/ya-6yr-ya-zaa-alm3ly.html?arabic=%D9%8A%D8%A7%20%D8%B7%D9%8A%D8%B1%20%D9%8A%D8%A7%20%D8%B0%D8%A7%20%D8%A7%D9%84%D9%85%D8%B9%D9%84%D9%8A"}