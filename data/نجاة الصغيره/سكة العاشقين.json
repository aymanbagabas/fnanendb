{"title":"سكة العاشقين","author":"عبدالرحيم منصور","composer":"بليغ حمدي","lyrics":"آه يا ألمي آه يا ندمي\nشفت كلامهم ودّانا فين\nآه يا عيني عليك وعليّ\nسهرانة تبكي علينا العين\nعيني عليك ويا عيني عليّ\nطويلة طويلة يا سكة العاشقين\nطويلة طويلة على العاشق طويلة\nآه يا ألمي آه يا ندمي\n***\nعجيبة..عجيبة يا دنيا عجيبة\nلما تخاصمي واحد والا تصالحي واحد عجيبة\nوغريبة.. لما بتلف الأيام وتيجي أيام علينا غريبة\nونحكي قصة هوانا زي أي حكاية علينا غريبة\nطويلة يا سكة العاشقين\n***\nآه يا عيني آه\nلما يجرح قلبنا ناس مننا آه\nلما يغلب صبرنا في يوم مننا آه\nآه يا عيني\nلما يغلب مننا في يوم صبرنا آه\nحب قد الدنيا دي كلها ضيّـعه\nحبة كلام ضيـّعه\nطويلة يا سكة العاشقين","url":"https://fnanen.com/klmat/alaghany/n/njat-al9ghyrh/skt-al3ash8yn.html?arabic=%D8%B3%D9%83%D8%A9%20%D8%A7%D9%84%D8%B9%D8%A7%D8%B4%D9%82%D9%8A%D9%86"}