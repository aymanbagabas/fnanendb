{"title":"الا فراق الاحباب","lyricist":"سمير الطائر","composer":"سامي الحفناوي","lyrics":"ولا يصعب على قلبي وعيني إلا فراق الاحباب\nولا شـــــــوق الدنيا يكفيني لو نور لياليكم غاب\nمهما بعدنا وتغربنا  والدنيا ياناس دارت بينا\nمايريحنا غير حبايبنا ولا ليلة تهون من ليالينا\nنتحمل لوم وعتاب\nالا فراق الاحباب\n***\nلو كنتوا قدرتوا على بعدنا والله ما حناش قادرين\nولا كـل الدنيا تــعوضنا عنكوا  يــا أغلى الغاليين\nطول ماانتو بعيد  مش حوالينا وعد علينا ومكتوب\nلا قمر بينور ليالينا ولا شـــمس تدفى قلوب\nصعبة الايام كدا من غيركم\nهنا ولا هناك لنا مين غيركم صعبة الايام\nيا اللي اتعودنا على هواكم اتعودنا\nليه  الايام ليه واخداكم ليه وبعدنا\nالا فراق الاحباب\n***\nسهرانة قلوبنا بتستنى وتعبنا من الاشواق\nسهرانة العين وبتتمنى مايطولش مابينا فراق\nولا طعم الدنيا بيحلالنا ولا فيها جديد\nومنين هانجيب راحة بالنا طول ماانتو بعيد\nياللي تعودنا على هواكم اتعودنا\nليه الايام ليه واخداكم ليه وبعدنا\nالا فراق الاحباب","url":"https://fnanen.com/klmat/alaghany/n/njat-al9ghyrh/ala-fra8-ala7bab.html?arabic=%D8%A7%D9%84%D8%A7%20%D9%81%D8%B1%D8%A7%D9%82%20%D8%A7%D9%84%D8%A7%D8%AD%D8%A8%D8%A7%D8%A8"}