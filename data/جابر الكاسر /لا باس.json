{"title":"لا باس","lyrics":"لا باس ياعز الوطن عل لا باس\n\nيا رمزنا اللي كلنا ننتمي له\n\nياخادم البيتين والعدل نبراس\n\nياجامعٍ كل الصفات النبيله\n\nيادايسٍ للرأي قدام ينداس\n\nفي ليلةٍ معها يضيع الدليله\n\nمالوم شعبك لو يبادلك الاحساس\n\nعاملتهم بأسم الشعوب الأصيله\n\nورفعتهم في كل محفل عن الناس\n\nواسمك ترا كل العروبه تشيله\n\nحكامنا تاريخهم يرفع الراس\n\nاهل الوفاء واهل السيوف الصقيله\n\nوحنا سعوديين ساسٍ على ساس\n\nشعارنا حب الوطن والفضيله","author":"مسلط الربيعان","composer":"جابر الكاسر","date":"2011","url":"https://fnanen.com/klmat/alaghany/j/jabr-alkasr/la-bas.html?arabic=لا باس"}