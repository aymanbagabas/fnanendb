{"title":"حمامن يغني","lyricist":"تراث","composer":"تراث","date":"2010","lyrics":"حمامن يغني على راسي فني ... شجاني و حني و انا في حسوفه\nوهيض غرامي نواح الحمامي ... جروحي جدامي بالفواد عوفة\n\nو عيني هميلة شرات المخيلة ... جرى الدمع منها سرعٍ هطوفه\nلنظرات خلي انا مشتعلي ... و شوفه يسلي وصده كلوفه\n\nسباني وداده و الفؤاد زاده ... وقلبي مراده يبا بيشوفه\nحسين الدلالي فريد الجمالي ... و لا له مثالي قليله وصوفه\n\nجديله مدني وحيله يرن ... ونقشٍ محني زهت به كفوفه\nوعينه ثليله وخشمه سليله .... وخده شعيله بروقٍ زفوفه\n\nوريقه مدامِ وينعش عظامي ... شفا كل ظامي رحيقٍ يدوفه\nوكشحٍ سليبي نعيم البيبي .. وخصرٍ جبيبي تعلت ردوفه\n\nوعودٍ لياني شرى الخيزراني ... حسين المعاني مليه طروفه\nولا ينصخابه لطيف الجنابه ... وانا في طلابه احيد معروفه\n\nويرحم متيم به الحب تيم ... وكنه يتيم رمت به ظروفه\nرماني زماني بحب الغواني ... وهو ما رحمني ولا فيه خوفه\n\nيواعد ويخلف ولا عاد ينصف ... وانا يوم يحلف قبلت محلوفه\nاصدق مقاله وارضى بخياله ... ولا ابغى بداله بعد قط توبه","url":"https://fnanen.com/klmat/alaghany/3/3bdalmn3m-al3amry/7mamn-yghny.html?arabic=%D8%AD%D9%85%D8%A7%D9%85%D9%86%20%D9%8A%D8%BA%D9%86%D9%8A"}