{"title":"يا ذا النسيم","lyricist":"علي محمد القحطاني","lyrics":"ياذا النسيم اللي سرى تالي الليل\nمن وين ساري يارسول المحبين\n\nمارسلك راعي الرموش المضاليل\nاللي مضالي عنه أيام وسنين\n\nبسألك انا بالله منشي المخاييل\nما خان عهدي بالهوى داعج العين\n\nخلى حياتي من فراقه غرابيل\nوحدود نجد وقفت بيننا البين\n\nاللي عليه العين هلت هماليل\nواتابع الونات والناس ممسين\n\nيا قلب اصبر والليالي مقابيل\nوانا السفر ناويه من حد ذالحين\n\nرسلت له عيت تفيد المراسيل\nجسمي نحل والناس ماهوب دارين","url":"https://fnanen.com/klmat/alaghany/3/3ysa-ala7saiy/ya-zaa-alnsym.html?arabic=%D9%8A%D8%A7%20%D8%B0%D8%A7%20%D8%A7%D9%84%D9%86%D8%B3%D9%8A%D9%85"}