{"title":"شب وصبيه","lyrics":"في شب وفي صبية\n\nوحدون عطراف الدني\n\nعم يحكوا صرلون شي سنة\n\nهالشب والصبية\nكل ما التقوا باسها وبتبوسو من خدو\n\nوبيملي عاحساسها كل الدني حدو\n\nوبترقص الغنية بعيونها للصبية\n\nهالشب والصبية\nلسانو بيقلها شي وقلبو بيقول غير شي\n\nوهي عيونها بتحكي عيونو\n\nوغير التم ما بيحكي\n\nوهو بيستحي يقلها وهي كمان مستحية\n\nوبترقص الغنية بعيونها للصبية\n\nهالشب والصبية\nصرلون سنة بهالحال ورح يخلص الحكي\n\nضيعان كلشي انقال ما في قلب حكي\n\nصرلون سنة عم يحكوا طرشان هو وهي\nكل ما التقوا باسها وبتبوسو من خدو\n\nوبيملي عاحساسها كل الدني حدو\n\nوبترقص الغنية بعيونها للصبية\n\nهالشب والصبية \n\n\n كلمات:\n\n\n\n\n\n\n ألحان:","author":"نزار الهندي","composer":"هاني سيبليني","url":"https://fnanen.com/klmat/alaghany/a/amymt-al5lyl/shb-o9byh.html?arabic=شب وصبيه"}