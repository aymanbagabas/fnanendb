{"title":"اخر حاجه فاكرها","date":"2009","lyrics":"انا اخر حاجة فاكرها يوميها هي عينيكي\nمن يومها و حالف عايش ايامي ملك ايديكي\n\nو لاخر عمري انا هفضل عاشق كل ما فيكي\nيا ارق و اجمل وحدة شافتها ليلة انا عيني\n\nخليني في حضنك اعيش و اتهنى باقي سنيني\nطول مانتي معايا حبيبتي كفاية دة يرضيني\n\nوعد و عهد عليا طول عمري اشيلك في عينيا\nو تدوقي معايا الحنية و نعيش الايام في غرام\n\nو هشيلك فوق راسي\nو هتبقي حبيبتي انتي و ناسي\nو لا عمري في ليلة هكون قاسي\nو دة وعد و مش بس كلام\n\nو حياتك عندي يا اغلى ما عندي انا بهواكي\nو منايا اعيش ايامي الجاية و انا وياكي\nدة لو انسى الدنيا بحالها حقيقي صعب انساكي\n\nبشتاقلك و انتي في حضني بحبك تاني و تاني\nو منايا الاقيكي معايا تملي و تبقي عشاني\nلو حتى معايا و قدام عيني بقول وحشاني","url":"https://fnanen.com/klmat/alaghany/a/akml/a5r-7ajh-fakrha.html?arabic=%D8%A7%D8%AE%D8%B1%20%D8%AD%D8%A7%D8%AC%D9%87%20%D9%81%D8%A7%D9%83%D8%B1%D9%87%D8%A7"}