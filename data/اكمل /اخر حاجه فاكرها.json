{"title":"اخر حاجه فاكرها","lyrics":"انا اخر حاجة فاكرها يوميها هي عينيكي\n\nمن يومها و حالف عايش ايامي ملك ايديكي\n\nو لاخر عمري انا هفضل عاشق كل ما فيكي\n\nيا ارق و اجمل وحدة شافتها ليلة انا عيني\n\nخليني في حضنك اعيش و اتهنى باقي سنيني\n\nطول مانتي معايا حبيبتي كفاية دة يرضيني\n\nوعد و عهد عليا طول عمري اشيلك في عينيا\n\nو تدوقي معايا الحنية و نعيش الايام في غرام\n\nو هشيلك فوق راسي\n\nو هتبقي حبيبتي انتي و ناسي\n\nو لا عمري في ليلة هكون قاسي\n\nو دة وعد و مش بس كلام\n\nو حياتك عندي يا اغلى ما عندي انا بهواكي\n\nو منايا اعيش ايامي الجاية و انا وياكي\n\nدة لو انسى الدنيا بحالها حقيقي صعب انساكي\n\nبشتاقلك و انتي في حضني بحبك تاني و تاني\n\nو منايا الاقيكي معايا تملي و تبقي عشاني\n\nلو حتى معايا و قدام عيني بقول وحشاني","date":"2009","url":"https://fnanen.com/klmat/alaghany/a/akml/a5r-7ajh-fakrha.html?arabic=اخر حاجه فاكرها"}