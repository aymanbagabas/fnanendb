{"title":"ادعي عليك","author":"خالد الغامدي","composer":"مروان فقي","date":"2018","lyrics":"أرفع يدي وأدعي عليك .. تذوق من حزني شوي\nوفي لحظة الدعوة أقول .. يا رب ما يصيبه دعاي\nخليتني من قسوتك .. أكذب على قلبي وعلي\nوأتخيلك ليلة تحن .. وتحب تقضيها معاي\n\nمازلت ذاك اللي هنا .. مستوطن القلب الوفي\nمازلت أراعي عشرتك .. وأخف من حدة قساي\nما ارضى اسبب لك اذى .. وأنا يدي وهي يدي\nوالله لأقطعها قبل .. تجرحك وتعاند وفاي\n\nاخترت تتركني وتروح .. وتنسى في لحظه كل شي\nوتنهي حكايه من سنين .. ما عاشها واحد سواي\nحاولت ابرر غيبتك .. وأنا انتظر بتحن لي\nوأثرك وأنا بس ابتديك .. تبي توصل منتهاي\nبقول لك حاجه وروح .. جايز انا فعلا غبي\nلكن على فكره ترى .. حبيت في حبك غباي\nلأني بدونك كالجسد .. من حلو أحاسيسي خلي\nكتلة مشاعر مهمله .. تلاشت بعتمة فضاي","url":"https://fnanen.com/klmat/alaghany/m/mroan-f8y/ad3y-3lyk.html?arabic=&#x627;&#x62F;&#x639;&#x64A; &#x639;&#x644;&#x64A;&#x643;"}