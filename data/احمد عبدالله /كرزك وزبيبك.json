{"title":"كرزك وزبيبك","lyrics":"من وين اببدا فيك وين انتهيبك\nوانا بكل ما فيك مفتون مفتون\nان جيت اببدا في كرزك وزبيبك\nاخاف يزعل كحلك وتزعل اجفون\nتحكي وانا اسرح في غنى عندليبك\nتضحك واحس بضحكتك يضحك الكون\nتجلس ويتناثر شذى عطر طيبك\nتوقف ويوقف قلب وتسمي اعيون\nمن وين اببدا فيك وين انتهيبك\nوانا بكل ما فيك مفتون مفتون\nتقبل بطيبك واللقى يستطيبك\nويميل غصن الموز ويغايض اغصون\nفي خطوتك هيبة ملك واستهيبك\nكنك الحالك والملا معك يمشون\nتقبل علي ومن غلا احتفيك\nوتفز كلمة مرحبا الساع مليون\nوان رحت عني حرت وين اشتكي بك\nوبخاطر مكسور لك قلت بالهون\nمن وين اببدا فيك وين انتهيبك\nوانا بكل ما فيك مفتون مفتون\nما بيني وبيني بديت استغيبك\nاغتاب بعدك وانت والله ما تهون\nبيني وبينك قلت ربي حسيبك\nوشلون تترك ظاميك وانته امزون\nصاحبك ميت شوق صار يهذيبك\nمرات يهذي بعقل وامرار من دون\nويقول انا صاحبك والا حبيبك\nمجنون مثلي والا انا بس مجنون\nمن وين اببدا فيك وين انتهيبك\nوانا بكل ما فيك مفتون مفتون\nليت الطريق اللي سرى بك يجيبك\nليته يحس بلهفة الشوق وشلون\nما فيك عيب الا البعد صار عيبك\nوالا انت في كل شي مزيون مزيون\nشفتك وعيا القلب لحظه يسيبك\nاما معاك يكون والا فلا يكون\nمن يومها حطيت قلبي في جيبك\nيعني غديت لصاحب القلب مديون\nمن وين اببدا فيك وين انتهيبك\nوانا بكل ما فيك مفتون مفتون\nان جيت اببدا في كرزك وزبيبك\nاخاف يزعل كحلك وتزعل اجفون","url":"https://fnanen.com/klmat/alaghany/a/a7md-3bdallh/krzk-ozbybk.html?arabic=%D9%83%D8%B1%D8%B2%D9%83%20%D9%88%D8%B2%D8%A8%D9%8A%D8%A8%D9%83"}