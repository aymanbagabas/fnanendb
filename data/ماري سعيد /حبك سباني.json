{"title":"حبك سباني","lyrics":"حبك سباني يا اسمر اللون بسكات\nامشي سليم وعلتي داخليّه\n\nعندي على حبك براهين واثبات\nوش غيّرك يا نور عيني عليّه\n\nاذكر زمان ٍ يا اسمر اللون قد فات\nيوم المحبه بيننا بالسويّه\n\nوقت ٍ قضينا فيه روحات وسجات\nلا من طرى لي زاد همي عليّه\n\nالفايدة من كامل الزين حسرات\nخيره لغيري والغرابيل ليّه\n\nخطاي مرة والخطأ منه مرات\nخطيته يا كبرها من خطيه\n\nقال المثل يا زين مافات قد مات\nمنك الخطأ مسموح واصفح عليّه","url":"https://fnanen.com/klmat/alaghany/m/mary-s3yd/7bk-sbany.html?arabic=%D8%AD%D8%A8%D9%83%20%D8%B3%D8%A8%D8%A7%D9%86%D9%8A"}