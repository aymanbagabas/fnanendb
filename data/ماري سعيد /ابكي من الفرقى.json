{"title":"ابكي من الفرقى","lyrics":"أبكي من الفرقى على داعج العين\nوكلن من الفرقى عيونه بكني\nيازين ليتك تنظر الحال بالعين\nعساك ترحمني وقلبك يحني\nيانور عيني يابعد كل غالين\nعنك الظباء يازين مايجفلني\nحيثك غزال ٍ مثلهن يااكحل العين\nكامل مكمل بالحلا مثلهني\nالخد وردي والحلا بالشفاتين\nسود ٍ هدب عينه إلى سلهمني\nماغيرك احد ٍ ياحبيبي يسلين\nاكبر مصيبه غيبتك يوم عني\nلاشك انا في وين وصويحبي وين\nولايبري الوجعان كثر التمني\nالله هو اللي في حبيبي مشقين\nوالله هو اللي يكشف الضر عني","author":"فهد العلوش","url":"https://fnanen.com/klmat/alaghany/m/mary-s3yd/abky-mn-alfr8a.html?arabic=ابكي من الفرقى"}