{"title":"زارني بعد العصر","lyrics":"زارني بعد العصر عندي حضر\nبس ما طول قعد له ساعتين\nيوم سلمت شمسنا عني ضهر\nقلت وين تبغى تمهل يا ضنين\n\nقاللي خايف من اقول البشر\nخايف العدوان تفرقنا سنين\nقلت له يا سيدي لك الأمر\nخلني اوصلك بس قلي وين\n\nقاللي ساكن انا جنب القصر\nفي بيوت الشعب وباني طابقين\nحين وصلته وقفنا نختصر\nفي كلامٍ بيننا احنا الثنين\n\nقلتله امتا تعود لي يا قمر\nقال لي يوم التلاهى مقضيين\nودعني وراح وضيعت الفكر\nقمنت اتصدد يساري واليمين\n\nدمع عيني فوق خديني انتثر\nخرس هدومي وانا واقف حزين\nحبهم في كل اعضاي انتشر\nوغيرهم والله مابهوى حسين\n\nوكيف ما عملوا بي هم لي ذخر\nولا علي من كلام العاذلين\nولا اريد حدٍ يجيب منهم خبر\nانا بوصلهم بعد ساعه وحين\n\nولو دقيقه واحده باخذ فكر\nعندهم اجي او يجون وين\nبانخلي كل حسادنا في بحر\nونبقا نحنا في بحرنا سابحين\n\nومن دخل بحر الهوى شاف الخطر\nوالهوى اهله اكيد مخطرين\nبانجاهد حبنا حتى النصر\nطالبين الله يكون النا معين","url":"https://fnanen.com/klmat/alaghany/j/jabr-jasm/zarny-b3d-al39r.html?arabic=&#x632;&#x627;&#x631;&#x646;&#x64A; &#x628;&#x639;&#x62F; &#x627;&#x644;&#x639;&#x635;&#x631;"}