{"title":"لحن الخلود - بنادي عليك","author":"مأمون الشناوي","composer":"فريد الأطرش","date":"1952","lyrics":"بنادي عليك  تســــمع ندايا    معايا  قبل ما أنده لك\nوأحن اليك وكل لحظة  تفوت من عمري تشتاق لك\nبنادي عليك  بنادي عليك..\nاهاهاااااه\nنسيت حياتي اللي قبلك   وذكرياتي اللي فيها\nوروحي تتمنى ضلك   يمشي ويخطر عليها\nوحب قلبي لقلبك     حب الربيع    للزهور\nوعشق روحي لحسنك  عشق النشيد للطيور\nوفي ابتسامي والامي  بنادي عليك\nوفي سهادي ومنامي  بنادي عليك\nوفي سكوني وكلامي  بنادي عليك\nروحي وروحك سوا  هايمين في دنيا الخيال\nغنينا لحن الهوى    و الشــــــدو بيننا وصال\nوالنظرة بيننا قــُـبل و سكون وهمس و كلام\nوالحب من غير أمل  اسمى معاني الغرام\nوكل ما يدق قلبي    بنادي عليك\nوبكل شوقي وحبي   بنادي عليك\nوحتى لو كنت جنبي  بنادي عليك\nياموج البحر أنغامك     شـــكت للشط عن حالي\nوكان حبي في أحضانك  وقلبي من الهوى خالي\nناديت قلبي بأنغامك  غنى الوجود\nوأنا غنيت بالهامك    لحن الخلود\nبهمسة عينيي  بنادي عليك\nبلمسة ايديي    بنادي عليك\nتنادي عليي  وأنادي عليك\nاهاها اااااااااه","url":"https://fnanen.com/klmat/alaghany/f/fryd-ala6rsh/l7n-al5lod---bnady-3lyk.html?arabic=%D9%84%D8%AD%D9%86%20%D8%A7%D9%84%D8%AE%D9%84%D9%88%D8%AF%20-%20%D8%A8%D9%86%D8%A7%D8%AF%D9%8A%20%D8%B9%D9%84%D9%8A%D9%83"}