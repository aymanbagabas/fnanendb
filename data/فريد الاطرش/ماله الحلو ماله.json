{"title":"ماله الحلو ماله","lyricist":"ميشال طعمه","composer":"فريد الأطرش","lyrics":"ماله الحلو ماله مش زي عوايده ليه\nدا حبيبي مهما قالوا مش ممكن اهون عليه\nماله الحلو ماله ماله يابا ماله\nكان لما يفوت عليّ  بالعين يبعت سلام\nوترد عليه عيني بكلام من غير كلام\nولا كانش يطيق بعادي ولا يخلف يوم ميعادي\nوغالي عليه ودادي زي غلاوة عينيه\nايه غيّر بس حاله يا مين يقول لي ايه\nدا حبيبي ...\nماله الحلو ...\nبقى لنا سنين طويلة نتقابل كل يوم\nوف ليالينا الجميلة ما تفكر عين في نوم\nوياما الشوق غلبنا ودانا بعيد وجابنا\nلا رحمنا ولا سابنا حتى وايدي ف أيديه\nواحترت اوصف جماله واقول على حسنه إيه\nدا حبيبي ...\nماله الحلو ...\nدي عشرة عمر غالي مش يوم ولا يومين\nح يروح فين من خيالي وأروح من حبه فين\nوإن كان يبعد شويه بيكون تقلان علي\nعلشان دموع عيني تزيد م الشوق اليه\nونا عافه ان ساق  دلاله اخرة دلاله إيه\nدا حبيبي ...\nماله الحلو ...","url":"https://fnanen.com/klmat/alaghany/f/fryd-ala6rsh/malh-al7lo-malh.html?arabic=%D9%85%D8%A7%D9%84%D9%87%20%D8%A7%D9%84%D8%AD%D9%84%D9%88%20%D9%85%D8%A7%D9%84%D9%87"}