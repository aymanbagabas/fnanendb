{"title":"يابو ضحكه جنان","lyricist":"حسين السيد","composer":"فريد الأطرش","date":"1965","lyrics":"يابو ضحكة جنان مليانه حنان\nاضحكها كمان وكمان\nيابو ضحكة جنان\nخليك فرحان وأضحك على طول\nلك ضحكة جنان شئ مش معقول\nتشفها الروح عمرها بيروح\nوتخش  القلب مع الف رسول\nلها صوت بيقول انا مش مسؤول\nلو حد اتحير او بات مشغول\nواضحكها كمان وكمان وكمان\nيابو ضحكة جنان\nضحكتك الحلوة شوف رايحة لفين\nنطقت فى خدودك على تفاحتين\nولأول مرة تشوف العين\nالفاكهة بتطرح على عود  ياسمين\nوالروح والعين تاهوه الاتين\nيلاقوها ياقلبى منين ولا منين\nواضحكها كمان وكمان\nيابو ضحكة جنان\nالدنيا بحالها فيها إيه له امان\nغير قلب حنين يجمع الخلان\nعلى ضحكه تنور ليل الحيران\nوالنبى تضحكها\nياابو ضحكه جنان\nقلبى الولهان محتاج لحنان\nاملاله يا روحى وخليه عطشان\nواضحكها كمان وكمان\nيابو ضحكة جنان","url":"https://fnanen.com/klmat/alaghany/f/fryd-ala6rsh/yabo-dh7kh-jnan.html?arabic=%D9%8A%D8%A7%D8%A8%D9%88%20%D8%B6%D8%AD%D9%83%D9%87%20%D8%AC%D9%86%D8%A7%D9%86"}