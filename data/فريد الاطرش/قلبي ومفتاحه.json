{"title":"قلبي ومفتاحه","author":"فتحي قوره","composer":"فريد الأطرش","date":"1962","lyrics":"قلبي ومفتاحه دول ملك ايديك\nومساه وصباحه بيسالني عليك\nكان حبك شمعه في يوم عيدي\nوطفاة دمعة وتنهيدي\nمن يوم  ما ايديك لمست ايدي\nوكانك قلت يا نار قيدي\nومادام مشغول يا حبيبي\nمش كنت تقول يا حبيبي\nده القلب جراحه من رمش عنيه\nومساه وصباحه بيسالني عليه\nقلبي ومفتاحه دول ملك ايديك\nيا حبيبي يا ريت ابقى حبيبك\nواكون من بختك ونصيبك\nدا انا مهما بتقسى برضه راضي بك\nوتسبني الروح قبل ما اسيبك\nقلبي عمل ايه يا حبيبي\nليه تقسى عليه يا حبيبي\nوحشته افراحه من شوقه اليك\nومساه صباحه بيسالني عليك\nقلبي ومفتاحه دول ملك ايديك\nياللي ما يصعبش عليك غالي\nوفي بحر هواك الموج عالي\nوالكلمة الحلوة اللي في بالي\nتحرم لو غيرك قالهالي\nقلبي الحيران يا حبيبي\nوعيني كمان يا حبيبي\nهجروني وراحوا من شوقهم ليك\nومساه وصباحه بيسالني عليك\nقلبي ومفتاحه دول ملك ايديك","url":"https://fnanen.com/klmat/alaghany/f/fryd-ala6rsh/8lby-omfta7h.html?arabic=%D9%82%D9%84%D8%A8%D9%8A%20%D9%88%D9%85%D9%81%D8%AA%D8%A7%D8%AD%D9%87"}