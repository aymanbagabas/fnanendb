{"title":"يا فرحة المايه","author":"عبدالعزيز سلام","composer":"فريد الأطرش","date":"1949","lyrics":"يا فرحة المية بالحسن والخفة لاجل العيون ديه سلمت انا الدفة\nآه من عيون تضوي السحر نام فيها\nولحظها يكوي اللي يلاغيها\nالطرف دا ساهي\nوالوش دا باهي\nوالخد دا زاهي\nوالخصر دا واهي\nالشعر دا عنبر والصدر دا مرمر كنوز مخبية عـالمية هي رافة\nيا فرحة المية بالحسن والخفة  لاجل العيون ديه سلمت انا انا الدفة\nنايمه على الرملة اجلى من البنور\nفي الدنيا أنا ولا في الجنة بين الحور\nغزالة حيرانة بتقُصِّ أسرارها\nوالتانيه سرحانه شارده بأفكارها\nعـ الرمل انتو الزهور اتفتحت للنور ومـا الخدود ديه الشمس بتدفا\nيا فرحة المية بالحسن والخفة لاجل العيون ديه سلمت انا انا الدفة\nيا طالعة عـ السلم نظرة من العالي\nقلبي أنا سلم لحسنك الغــــــالي\nالنسمة فرحانة تناجيك الحانها\nوالمية ولهانة تناديك أحضانها\nمن شوقها بتقلك هيلا هوب على مهلك\nنطي بحنية ولفي كم لفة\nيا فرحة المية بالحسن والخفة لاجل العيون ديه سلمت انا انا الدفة","url":"https://fnanen.com/klmat/alaghany/f/fryd-ala6rsh/ya-fr7t-almayh.html?arabic=%D9%8A%D8%A7%20%D9%81%D8%B1%D8%AD%D8%A9%20%D8%A7%D9%84%D9%85%D8%A7%D9%8A%D9%87"}