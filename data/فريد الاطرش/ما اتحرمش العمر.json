{"title":"ما اتحرمش العمر","author":"مرسي جميل عزيز","composer":"فريد الأطرش","date":"1965","lyrics":"ما اتحرمش العمر من عطفك عليا\nياللي حبك م السما اجمل هدية\nما انحرمش العمر منك ياحبيبي\nولا من ضحكة عينيك الحلوة ديا\nوانت جنبي .. بنسى روحي وانت جنبي\nانسى كل الدنيا الا عينيك حبايبي\nوانت جنبي .. كل همسة .. كل لمسة\nالف شمعة حب بتنور في قلبي\nياحبيبي لولا حبك كان زماني في جو تاني\nكان زماني بشتكي قسوة زماني\nياحبيبي انت خليت الزمان ايام هنية\nياللي حبك م السما اجمل هدية\nما انحرمش العمر منك ياحبيبي\nولا من ضحكة عينيك الحلوة ديا ..\nفرجيني .. قربي ياعيوني ياحلوة فرجيني\nواحضنيني .. الحنان والحب والشوق احضنيني\nوان حلفت اني بعيش في الجنة ياعيوني صدقيني\nياحبيبي عايز اغني للعيون السود وخايف\nيزعلو مني الخدود ول الشفايف\nياحبيبي عايز اغني لكل حاجة فيك شوية\nياللي حبك م السما اجمل هدية\nما انحرمش العمر منك ياحبيبي\nولا من ضحكة عينيك الحلوة ديا ..","url":"https://fnanen.com/klmat/alaghany/f/fryd-ala6rsh/ma-at7rmsh-al3mr.html?arabic=%D9%85%D8%A7%20%D8%A7%D8%AA%D8%AD%D8%B1%D9%85%D8%B4%20%D8%A7%D9%84%D8%B9%D9%85%D8%B1"}