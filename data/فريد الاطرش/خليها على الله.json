{"title":"خليها على الله","author":"مأمون الشناوي","composer":"فريد الأطرش","date":"1954","lyrics":"خليها على الله ومشيها ويالله\nاتبســم واضحك للدنيا ولاتسأل وافرح بشبابك\nليه تصرف من عمرك ثانية تتألم أو تشكى عذابك\nالدنيا مراية لما اضحك فيها\nتتضحك ويايا وتروق لياليها\nشوف شغلك والباقى على الله وخليها على الله على الله\nالشاطر يجرى ورا عيشه وبجهده هيتم نــعـيـمــه\nوالخايب يجنى عليه طيشه وبرجله يوصل لجحيمه\nشبعك او جوعك شئ مش باليد\nعرقك ودموعك دول تمن المجد\nشوف شغلك والباقى على الله وخليها على الله على الله\nقول الدنيا بخير واتركها للي كاتبها واللي حاسبها\nحكمة ربك مين يدركها غير سبحانه اللي مرتبها\nمهما جرا لك ايه راح يجرى\nطول بالك تفرج بكرة\nشوف شغلك والباقى على الله وخليها على الله على الله","url":"https://fnanen.com/klmat/alaghany/f/fryd-ala6rsh/5lyha-3la-allh.html?arabic=%D8%AE%D9%84%D9%8A%D9%87%D8%A7%20%D8%B9%D9%84%D9%89%20%D8%A7%D9%84%D9%84%D9%87"}