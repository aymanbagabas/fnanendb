{"title":"علشان ما ليش غيرك","lyricist":"فتحي قوره","composer":"فريد الاطرش","date":"1975","lyrics":"علشان ماليش غيرك\nالليل تسهرني\nعلشان انا اسيرك\nدايما محيرني\nعلشان ماليش غيرك\nمن اول يوم يا ظالمني\nخليت النوم يخاصمني\nوحاولت انساك\nما نسيت غير قلبي معاك\nوطاوعت هواك\nورضيت قسمتي وياك\nيا حياة قلبي\nوتحب فيا بس دموع عنيا\nوتفرح لو يطول الليل عليا\nيا حبيبي\nاهواك واصون حبك\nولا اجيش على بالك\nودموعي بتحبك\nطول ليلها صاحيه لك\nعلشان ماليش غيرك\nيا حبيبي العين العين عايزاك\nخليها يومين من عمري معاك\nيا حبيبي حرام لا سلام ولا حتى كلام\nعمرنا ايام احلام بتمر قوام\nيا حياة قلبي\nحيجي يوم ندور ما نلاقيها\nتعالى نفرح واحنا لسه فيها\nيا حبيبي\nتعيش وتتهنى بقلبي وعذابه\nواعيش انا استنا\nوارضى اللي ترضى به\nعلشان ماليش غيرك","url":"https://fnanen.com/klmat/alaghany/f/fryd-ala6rsh/3lshan-ma-lysh-ghyrk.html?arabic=%D8%B9%D9%84%D8%B4%D8%A7%D9%86%20%D9%85%D8%A7%20%D9%84%D9%8A%D8%B4%20%D8%BA%D9%8A%D8%B1%D9%83"}