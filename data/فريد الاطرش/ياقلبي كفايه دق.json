{"title":"ياقلبي كفايه دق","lyricist":"فتحي قوره","composer":"فريد الأطرش","date":"1961","lyrics":"يا قلبي كفاية دق مادام حبيبك رق\nعينيَّ قالت أيوا وانت بتقول لي لأ\nالبعد لما طال وخلى اليوم يومين\nما كانش لك سؤال غير فين حبيبي فين\nو لما الحلو جاني وارتاح الفكر تاني\nليه عيني مصدقاني وانت بتقول لي لأ\nيا قلبي كفاية دق\nيا واخد عالقسية يعني وبعدين معاك\nفي القرب هي هي ومحيرني ف هواك\nصدفة ومن غير ميعاد لقيته حبي زاد\nنسيت عيني السهاد وايشمعنى انت لأ\nيا قلبي كفاية دق\nحلاوة الحب ايه غير عين تناجي عين\nونخاف من بكرا ليه فين احنا وبكره فين\nاتهنى معاه وغني واسعدني بقربه مني\nده الحب يوم يهنّي ياقلبي وعشرة لأ\nيا قلبي كفاية دق","url":"https://fnanen.com/klmat/alaghany/f/fryd-ala6rsh/ya8lby-kfayh-d8.html?arabic=%D9%8A%D8%A7%D9%82%D9%84%D8%A8%D9%8A%20%D9%83%D9%81%D8%A7%D9%8A%D9%87%20%D8%AF%D9%82"}