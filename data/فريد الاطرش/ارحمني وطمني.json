{"title":"ارحمني وطمني","lyricist":"حسين السيد","composer":"فريد الأطرش","date":"1961","lyrics":"ارحمني وطمني .. وافتح لي باب قلبك\nافتح لي وكلمني .. يمكن كلمة منك\nترحمني\nارحمني .. من حب رماني\nعلي موجة وقالي : روح سافر\nوالموجة .. تايهة وسايباني\nعايم علي بحر مالوش آخر\nعايز اعرف أنا فين ولوحدي ولا انت معايا ؟\nوأرجع تاني منين ولا انت مسافر ويايا ؟\nيا ترى  أنا وحدي اللي بحبك ولا انت كمان ؟\nيا ترى  أنا وحدي المشغول بك ولا انت كمان ؟\nارحمني .. طمني\nحبيب قلبي يا نور عيني\nأنا عايزك تصارحني حتى ولو تجرحني\nمش طامع ف حنان لو كان من ورا قلبك\nولا طالب إحسان ولا شفقة من حبك\nإن قلت أيوة .. أنا وياك\nيبقي الزمان مسلم ليا\nوإن قلت روح وانسي هواك ..\nيبقي العذاب حكم عليا\nمرارة الشهد ساعتها .. هتفضل نار حلاوتها\nلا حقدر أنسي قسوتها ..\nولا حنسي إني ..\nحبيتها\nحبيتها","url":"https://fnanen.com/klmat/alaghany/f/fryd-ala6rsh/ar7mny-o6mny.html?arabic=%D8%A7%D8%B1%D8%AD%D9%85%D9%86%D9%8A%20%D9%88%D8%B7%D9%85%D9%86%D9%8A"}