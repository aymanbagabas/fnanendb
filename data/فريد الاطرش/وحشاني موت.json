{"title":"وحشاني موت","lyricist":"ابو السعود الأبياري","composer":"فريد الأطرش","date":"1942","lyrics":"وحشاني موت وحشاني\nيا غايبة عني وناسياني\nوحشاني موت وحشاني\nانا وحشاني\nمن يوم فراقك وانا حالي ما بقاش حالي\nوشوف خيالك في خيالي يحيي آمالي ..آمالي\nواقول له سلم لي عليها\nوبوسها من رمش عينيها\nيا كاوية قلبي وكاوياني\nوحشاني موت وحشاني\nانا وحشاني\nاناجي في الاحلام رسمك لما يجيني\nواتغنى في الدنيا بأسمك واشكي حنيني\nوالقلب يسألني عليكِ دي دنيته من ضي عينيكِ\nوامتى ح يشوفك ثاني\nوحشاني موت وحشاني\nانا وحشاني","url":"https://fnanen.com/klmat/alaghany/f/fryd-ala6rsh/o7shany-mot.html?arabic=%D9%88%D8%AD%D8%B4%D8%A7%D9%86%D9%8A%20%D9%85%D9%88%D8%AA"}