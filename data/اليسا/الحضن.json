{"title":"الحضن","lyricist":"سلامه علي","composer":"شريف بدر","date":"2016","lyrics":"بالحضن ياما بتبتدي حكايات وبتنتهي حكايات\nالحضن ياما حاجات بتتقال فيه\nالحضن ده إحساس يساوي حياة\nوقت الفرح نملاه\nوقت التعب والآه هنهرب فيه\nبالحضن ياما أعز ناس بتغيب\nبوداع في حضن حبيب\nلحظة إيديه ما تسيب بتبكي عنيه\nالحضن ده مين فينا يوم ينساه\nمين سيرته مش وحشاه\nومناه في يوم يلقاه ويجري عليه\nالحضن ده أكتر مكان بيشوف دموع الواحدة\nوفي حضن بعض بنلاقي راحة منلقهاش في الوحدة\nحنيت هتروح من الوحدة فين\nآه يا ريت الحضن لو دام سنين\n...\nفي الحضن ده بنبان لبعض ضعاف\nعلشان كده بنخاف\nجوه العيون تتشاف دموعنا عليه\nبنحس فيه إحساس غريب بأمان\nالحضن روح إنسان هو أحن مكان بتلجأ ليه\nالحضن ده أكتر مكان بيشوف دموع الواحدة\nوفي حضن بعض بنلاقي راحة منلقهاش في الوحدة\nحنيت هتروح من الوحدة فين\nآه يا ريت الحضن لو دام سنين\nبالحضن ياما بتبتدي حكايات وبتنتهي حكايات\nالحضن ياما حاجات بتتقال فيه\nالحضن ده إحساس يساوي حياة\nوقت الفرح نملاه\nوقت التعب والآه هنهرب فيه","url":"https://fnanen.com/klmat/alaghany/a/alysa/al7dhn.html?arabic=%D8%A7%D9%84%D8%AD%D8%B6%D9%86"}