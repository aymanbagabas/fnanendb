{"title":"الدنيا ملعب","lyrics":"الدنيا ملعب .. و فيها .. من كل لعبة تلاقيها\n\nبس اللي اخطر ما فيها .. هو انت يا انسان\n\nدايما بتلعب وعايز .. تبقى الوحيد اللي فايز\n\nبالغش ممكن وجايز .. بالقوة و السلطان\n\nولما الضماير تهون .. شوف اللي ممكن يكون\n\nتغدر وتعرف تخون .. وتصاحب الشيطان\n\nمغرور وكلك عناد .. عطشان لصوت الزناد\n\nلكن في وقت الحصاد .. بتبان حزين ندمان\n\n\n\nالدنيا ملعب .. كبير .. فيه ناس بتكسب كتير\n\nبس ف نهاية المسير .. الحق صوته يبان\n\nعجبي عليها الحياة .. وعجبي عالانسان\n\nآآآآه .. آآآآه .. عجبي\n \n\n\nاستمع إلى \"الدنيا ملعب\" على أنغامي","url":"https://fnanen.com/klmat/alaghany/3/3ly-al7jar/aldnya-ml3b.html?arabic=الدنيا ملعب"}