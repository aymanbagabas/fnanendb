{"title":"لسه الشتا","lyrics":"لسه الشتا لعنيكي بيردني .. لسه المطر عصفور على الشباك\n\nايه اللي فيكي حبيبتي بيشدني .. ويخلي وردي تهجره الاشواك\n\nانا اللي عشت العمر متغرب .. اشبه سحاب السما هربان\n\nكل الجراح في البعد بتقرب .. وشي بيضحك والحنين غضبان\nلسه الليالي والهوا وسحرك .. لسه الحنين رغم السنين موجود\n\nلسه بتعشق مركبي بحرك .. لسه الهوا جوايا ماله حدود\n\nوكأن شيئ يا حبيبتي متغيرش .. وكأن قلبي عالفراق مقدرش\n\nكل السنين بعدك متعرفنيش .. كل الشوارع حبيبتي بتصدني","author":"سالم الشهباني","composer":"احمد علي الحجار","date":"2018","url":"https://fnanen.com/klmat/alaghany/3/3ly-al7jar/lsh-alshta.html?arabic=لسه الشتا"}