{"title":"هنا القاهره","lyrics":"هنا القاهره الساحره الآسِره\nالهادره الساهره الساتره السافره\nهنا القاهره الزاهره العاطره\nالشاعره النيّره الخيّره الطاهره\nهنا القاهره الساخره القادره\nالصابره المنذره الثائره الظافره\nصدى الهمس في الزحمه و الشوشره\nاسى الوحده في اللمه و النتوره\nهنا الحب و الكدب و المنظره\nنشا الغش في الوش و الافترا\nهنا القرش و الرش و القش و السمسره\nهنا الحب و الحق و الرحمه و المغفره\nو انا ف قلب دوامتك الدايره بينا\nبصرّخ بحبّك يا اجمل مدينه\nيا ضحكه حزينه .. يا طايشه و رزينه\nبحبّك و اعفّر جبيني في ترابك\nو اعيش في رحابِك و اقف جنب بابك\nجنايني اروي بالدم ورده شبابك\nيا زينه جنينه حياتنا اللعينه\nبحبّك يا بنت اللذين\nبحبّك","url":"https://fnanen.com/klmat/alaghany/3/3ly-al7jar/hna-al8ahrh.html?arabic=&#x647;&#x646;&#x627; &#x627;&#x644;&#x642;&#x627;&#x647;&#x631;&#x647;"}