{"title":"هنا القاهره","lyrics":"هنا القاهره الساحره الآسِره\n\nالهادره الساهره الساتره السافره\nهنا القاهره الزاهره العاطره \n\nالشاعره النيّره الخيّره الطاهره\nهنا القاهره الساخره القادره \n\nالصابره المنذره الثائره الظافره\nصدى الهمس في الزحمه و الشوشره \n\nاسى الوحده في اللمه و النتوره\nهنا الحب و الكدب و المنظره \n\nنشا الغش في الوش و الافترا\nهنا القرش و الرش و القش و السمسره \n\nهنا الحب و الحق و الرحمه و المغفره\nو انا ف قلب دوامتك الدايره بينا \n\nبصرّخ بحبّك يا اجمل مدينه\nيا ضحكه حزينه .. يا طايشه و رزينه \n\nبحبّك و اعفّر جبيني في ترابك\nو اعيش في رحابِك و اقف جنب بابك \n\nجنايني اروي بالدم ورده شبابك\nيا زينه جنينه حياتنا اللعينه \n\nبحبّك يا بنت اللذين\nبحبّك\n\n\nاستمع إلى \"هنا القاهره\" على أنغامي","url":"https://fnanen.com/klmat/alaghany/3/3ly-al7jar/hna-al8ahrh.html?arabic=هنا القاهره"}