{"title":"زي العسل","lyricist":"محمد حمزه","composer":"بليغ حمدي","date":"1973","lyrics":"قابلت كتير\nفرشوا لي عشاني\nالأرض حرير\nوشفت كتير\nوماشفتش زي\nحبيبي أمير\nمانيش رايده إلا هو\nمافيش فايده إلا هو\nفي البعد عاشقاه\nفي القرب عاشقاه\nزي العسل\nعلى قلبي هواه\nمن صغرنا\nوإحنا بنبني عشنا مع بعضنا\nمن حبنا\nيتعلم الطير مننا الهوى زينا\nوكبرنا والهوى كبر\nولا حد في الدنيا قدر\nيفرقنا ولو ليلة\nدي قصتنا\nقــصــة طويلة\nفي البعد عاشقاه\nفي القرب عاشقاه\nزي العسل\nعلى قلبي هواه\nلو جابوا القمرمن العالي\nوالنجوم حطوها على شاني\nراح أرد وأقول وأنا مالي\nماقدرش أسيب حبيبي الغالي\nدا القمر هو حبيبي\nوالنجوم دي عيون حبيبي\nوالدنيا دية هيا حبيبي\nفي البعد عاشقاه\nفي القرب عاشقاه\nزي العسل\nعلى قلبي هواه","url":"https://fnanen.com/klmat/alaghany/9/9ba7/zy-al3sl.html?arabic=%D8%B2%D9%8A%20%D8%A7%D9%84%D8%B9%D8%B3%D9%84"}