{"title":"بيحبني وبحبه","lyricist":"عبدالعزيز سلام","composer":"فريد الأطرش","date":"1954","lyrics":"بيحبني وبحبه .. وقلبي كلم قلبه\nلكن عذولي جنبه .. حارمني بهجة قربه\nبيحبني وبحبه ..\nهو قمر في علاه .. وازاي انا اوصل له\nالروح بتتمناه دايما .. بتمشي في ظله\nهو معايا بقلبه .. وانا بروحي بحبه\nلكن عذولي جنبه .. حارمني بهجة قربه\nبيحبني وبحبه ..\nبتسقي ليه يا زمان .. شهدك لكل الناس\nوتفوتني ليه عطشان .. لوحدي من غير كاس\nمحروم وانا في قربه .. واتمنى يوم افرح به\nلكن عذولي جنبه .. حارمني بهجة قربه\nبيحبني وبحبه ..","url":"https://fnanen.com/klmat/alaghany/9/9ba7/by7bny-ob7bh.html?arabic=%D8%A8%D9%8A%D8%AD%D8%A8%D9%86%D9%8A%20%D9%88%D8%A8%D8%AD%D8%A8%D9%87"}