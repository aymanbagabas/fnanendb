{"title":"حب الدنيا","author":"حسين السيد","composer":"بليغ حمدي","date":"1970","lyrics":"حب الدنيا وحب الدنيا وسيب الدنيا تحب\nوان مقدرتش ابعد عنها وسيبها للحب\nحد يبات عطشان والمايه بتجري تحت ايده\nلازم ما فيه عنده نظر\nحد يلاقي الشمس قصاده ويمشي يداري عليه\nلازم ما فيه عنده بعد نظر\nيا ناس ياهو الحب ليه بتعقدوه الحب ليه بتفلسفوه\nياناس ياهو ياناس ياهو\nعندك نفسير\nرعشة برد تخش القلب فى عز الصيف تفرح وتخاف\nجربناه ليالي طوال\nنقطه حر فى عز البرد تفوت علي الخد تقول له عواف\nجرباناه ليالي طوال\nاهي دي تبقي لمسه حب وهمسه حب\nيبقي احنا فى الهوي سوا امال ليه بيحاربوا الهوا\nاللي بيحاربوا يكون قلبه عمره ماخد لفه هوا\nامال ليه بيخاصموا الهوي\nشمس الشموس يا صبوحه\nعزال كتير ظلمونا وفاتولنا قلوبنا مجروحه\nيا لايميين فى الهوي لا تلومونا\nخلونا نحب وسيبو الناس يحبونا","url":"https://fnanen.com/klmat/alaghany/9/9ba7/7b-aldnya.html?arabic=%D8%AD%D8%A8%20%D8%A7%D9%84%D8%AF%D9%86%D9%8A%D8%A7"}