{"title":"عالبساطه","composer":"سهيل عرفه","lyrics":"ع البساطة البساطة و يا عيني ع البساطة\nو قديش مستحلية أعيش جنبك يا أبو الداراويش\nتغديني جبنة و زيتونة و تعشيني باطاطة\n\nعم يحلم قلبي برجال طفران و درويش الحال\nيعيشني باودة صغيرة ما فيها غير حصيرة\nو لا بدي فراطة و لا مال\nخللي لغيري الفراطة\nخللي لغيري الفراطة\n\nع البساطة البساطة و يا عيني ع البساطة\nو قديش مستحلية أعيش جنبك يا أبو الداراويش\nتغديني جبنة و زيتونة و تعشيني باطاطة\n\nما بدي قصور و لا جاه بس بدي عاشق إهواه\nيغمر قلبي بحب كبير و يعمرلي كوخ صغير\nو قضي عمري انا وياه لا خناقة و لا شماطة\n\n(موال) :\n\nقالوا السعد بقصوري ومالي\nوبخزناتي الذهب طافح ومالي\nولما طل محبوبي ومالي\nعشقت الفقر كرمال الحّباب\nيابا .. ياااباي\n\n---\nع البساطة البساطة و يا عيني ع البساطة\nو قديش مستحلية عيش جنبك يا ابو الداراويش\nتغديني جبنة و زيتونة و تعشيني باطاطة\n\nبدي لقمة بشهية أكالها بشي برية\nانا و حبيب الاحلام .. بغيبة شمس نروح ننام\nنومة حلوة و هنية\nلو كان فرشتنا بلاطة\n\nع البساطة البساطة و يا عيني ع البساطة\nو قديش مستحلية أعيش جنبك يا أبو الداراويش\nتغديني جبنة و زيتونة و تعشيني باطاطة","url":"https://fnanen.com/klmat/alaghany/9/9ba7/3albsa6h.html?arabic=%D8%B9%D8%A7%D9%84%D8%A8%D8%B3%D8%A7%D8%B7%D9%87"}