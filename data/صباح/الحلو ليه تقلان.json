{"title":"الحلو ليه تقلان","composer":"محمد الموجي","lyrics":"الحلو ليه تقلان اوي .. تقلان اوي\nباين عليه زعلان اوي .. زعلان اوي\nتتقل اوي .. تزعل اوي .. انا قلبي بيحبك اوي\n\nيا سيدي رق .. يا روحي ميل .. يا حبيبي ميصحش كده\nخلاص عرفنا انك تقيل .. ولحد امتى التقل ده\nمش انت بس اللى جميل .. محنا كمان حلوين اوي ..\nتتقل اوي .. تزعل اوي .. انا قلبي بيحبك اوي ..\n\nهو الغرام .. عندك حرام .. معأنه بهجة دنيتك\nولا احنا مش اد المقام .. ولا نستاهلش محبتك\nان كنت خايف من الملام .. متخفش واطمن اوي\nتتقل اوي .. تزعل اوي .. انا قلبي بيحبك اوي ..\n\nلوعت قلبي بس ليه .. ده انا عمر قلبي ما لوعك\nهو الدلال .. ينفع بايه .. يا حبيبي خليه ينفعك\nوالحب روح اسأل عليه .. ده حلو وكويس اوي\nتتقل اوي .. تزعل اوي .. انا قلبي بيحبك اوي ..","url":"https://fnanen.com/klmat/alaghany/9/9ba7/al7lo-lyh-t8lan.html?arabic=%D8%A7%D9%84%D8%AD%D9%84%D9%88%20%D9%84%D9%8A%D9%87%20%D8%AA%D9%82%D9%84%D8%A7%D9%86"}