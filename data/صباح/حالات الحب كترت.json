{"title":"حالات الحب كترت","lyricist":"حسين السيد","composer":"بليغ حمدي","date":"1970","lyrics":"حـالات الحب مــالها الايام دى كترت ليه\nلو فى دكتور متخصص فى الحب ويفهم فيه\nحالات مالهاالايام دى كترت ليه\nلو فى دكتور متخصص فى الحب ويفهم فيه\nكنا احنا مش هنلاقى عيان واحد نداويه\nوالعشاق بقى يعملوا ايه ؟\nاهو ده سؤال فى الحب وجيه\nحوا وآدم لو نسألهم برضه مش هيردوا عليه\nدكتور دكتور دكتور\nفي حالة صعبة جدا وكمان مســــــتعجلة\nواحدة فى شارع المحبة مهياش مستحملة\nفي حالة صعبة جدا وكمان مستعجلة\nواحدة فى شارع المحبة مهياش مستحملة\nيبقى اختصاصي\nلا ده اختصاصي\nده اختصاصي\nفين المشرط والسماعة فين حبوب الانفعالات؟\nفين ميزان الضغط ابو ساعة فين جهاز الاعترافات؟\nممكن الهانم تحكي لنا بتحس بأيه؟\nانا من كام يوم مش على بعضي معرفش ليه!\nنفس عميق... نفس خطير فى كمنجة فى قلبك\nمن كتر الشوق بتقول زيد.\nبتنامى كويس ؟\nلا\nوبتاكلي كويس؟\nلا\nبتحبى كويس؟\nاه\nيبقى اشتباه فى حالة حب الله يجازيك ياللي اسمك حب\nقولي اللي في قلبك ماتخافيش اعترفي قولي متخبيش\nساعدينا علشان مانضعيكيش الولد اللي انتى بتحبيه.\nلو غايب عنك يحصل ايه ويجرى لك ايه وتحسى بأيه؟\nماقدرش اشوف تليفون قدامى وما اطلبهوش\nماقدرش اشوف طيارة مسافرة وماسافرلوش\nماقدرش اتهنى بلقمة حلوة ولا افتكرهوش.\nيبقى اشتباه فى حالة حب الله يجازيك ياللي اسمك حب.\nماقدرش افوت على دكان ورد ولا ابعتلوش\nماقدرش اشوف مكتبة قدامى ولا اكتبلوش\nماقدرش انام لوفات يوم واحد ما قابلتوش\nيبقى اشتباه فى حالة حب الله يجازيك ياللى اسمك حب\nيبقى اشتباه فى حالة حب الله يجازيك ياللى اسمك حب","url":"https://fnanen.com/klmat/alaghany/9/9ba7/7alat-al7b-ktrt.html?arabic=%D8%AD%D8%A7%D9%84%D8%A7%D8%AA%20%D8%A7%D9%84%D8%AD%D8%A8%20%D9%83%D8%AA%D8%B1%D8%AA"}