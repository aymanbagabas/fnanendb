{"title":"النظره الخجوله","lyrics":"ما سألتوا صاحب النظرة الخجولة\n\nكيف يسهرني وله وجهٍ صبوح\n\nكيف يظلمني وله طهر الطفولة\n\nكيف يسكنّي وهو دايم يروح\n\nوكيف أنا ألقى ربيعه في فصوله\n\nدام كذبه صادق وصدقه مزوح\n\nله صفاتٍ تورد العاشق ذهوله\n\nمستكين و صامت وكله جموح\n\nأصعب الأشياء و أكثرها سهولة\n\nأغمض الأشياء و أكثرها وضوح\n\nسهل تغرم به وصعب انك تنوله\n\nغامضٍ ف طبعه و واضح في الجروح\n\nأسعد بشوفه ولكن ما أطوله\n\nكنّي الوادي وهو أعلى السفوح\n\nيبتسم لا منهم عنّي حكوا له\n\nولا حكوا لي عنه أعماقي تنوح\n\nلي بقلبه شيٍ لكن ما يقوله\n\nوله بقلبي كلّ لكنّي أبوح\n\nكنّه الغيمة و انا أرجي هطوله\n\nما نزل غيثه ولا برقه يلوح\n\nما عرفتوا ليه تسهرني فعوله\n\nوليه يسكنّي وهو دايم يروح\n\nهو يبيني بسّ أطباعه خجوله\n\nوما يبي أغفى وهو وجهه صبوح","author":"عبدالرحمن بن مساعد","composer":"صادق الشاعر","url":"https://fnanen.com/klmat/alaghany/a/a9alh-n9ry/alnzhrh-al5jolh.html?arabic=النظره الخجوله"}