{"title":"يا بخت النوم","author":"بهاء الدين محمد","composer":"محمد الصاوي","date":"2010","lyrics":"بقولك ايه يا بخت النوم .. انا بحسده وبالومه لوم\nعارف ليه علشان بياخدك .. مني اخر كل يوم\nقدام عينيا .. بس في عالم تاني بعيد\nولو مرتاحه .. كده خليكي انا هفرحلك\nانا مطمن .. لكن حاسس اني وحيد\nبس انا حاسس لو غمضت عينيا هروحلك\nلما عينيكي تغمض .. بغضب علشان وقت لقانا مروح\nوافضل قاعد جنبك صاحي .. واتامل في ملامحك واسرح\nواصحى قبل ما تصحي .. عشان لما عينيكي تفتح بفرح\nولو فضلتي العمر صاحيه .. مستحيل هيجيلي نوم\nبقولك ايه يا بخت النوم .. انا بحسده وبالومه لوم\nعارف ليه علشان بياخدك .. مني اخر كل يوم\n\nنفسي اشوف كل الاحلام .. اللي حبيبتي بتحلمي بيها\nوانا هعرف وهالوم احلامك .. اللي هحس ان انا مش فيها\nوافضل بعد ما تصحي في شوق .. لحد ما تفتكري وتحكيها\nانا بعلنها بكل صراحه .. انا يا حبيبتى بغير من النوم\nبقولك ايه يا بخت النوم .. انا بحسده وبالومه لوم\nعارف ليه علشان بياخدك .. مني اخر كل يوم","url":"https://fnanen.com/klmat/alaghany/3/3bdalfta7-aljryny/ya-b5t-alnom.html?arabic=&#x64A;&#x627; &#x628;&#x62E;&#x62A; &#x627;&#x644;&#x646;&#x648;&#x645;"}