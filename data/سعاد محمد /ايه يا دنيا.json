{"title":"ايه يا دنيا","lyrics":"إيه .. إيه يا دنيا ... فيكي إيه نبكي عليه\n\nوانتي فانية ... ليه نفكّر فيكي ليه\n\nليه نفكّر فيكي ليه ... ليه ليه\n\nليه يا دنيا ؟\n\n\n\nللشباب عمر الزهور\n\nوالجمال له يوم يزول\n\nوالقدر لوه كفّ تدور\n\nمهما أعمارنا تطول ..\n\nوالفرحة اللي بنفرحها\n\nيجرّحها مين يكسرها\n\nو الدمعة اللي بنمسحها\n\nترجع م الويل و الفرقة ..\n\nإيه .. إيه يا دنيا ... فيكي إيه نبكي عليه\n\nوانتي فانية ... ليه نفكّر فيكي ليه\n\nليه نفكّر فيكي ليه ... ليه ليه\n\nليه يا دنيا ؟\n\n\n\nالكل فيكي سجين حيران\n\nحتى اللي قالوا عليه في نعيم\n\nوالسجن إنتي والسجّان\n\nوياما فيكي كتير مظاليم ..\n\nوالنهار والليل حرّاس\n\nعلينا فين حا نروح منهم\n\nوفين حاترأف فيه الناس\n\nوكلّنا تحت عيونهم ..\n\nإيه .. إيه يا دنيا ... فيكي إيه نبكي عليه\n\nوانتي فانية ... ليه نفكّر فيكي ليه\n\nليه نفكّر فيكي ليه ... ليه ليه\n\nليه يا دنيا ؟\n\n\n\nرضاكي كلّه ثواني\n\nلكن شقاكي دهور\n\nلولا ابتسام الأماني\n\nما شفنا فيكي نور ..\n\nلو تصفى القلوب يا دنيا\n\nكان يبقى الجميع أحباب\n\nما تفوتش علينا ثانية\n\nنقضّيها في ضنا و عذاب ..\n\nإيه .. إيه يا دنيا ... فيكي إيه نبكي عليه\n\nوانتي فانية ... ليه نفكّر فيكي ليه\n\nليه نفكّر فيكي ليه ... ليه ليه\n\nليه يا دنيا ؟","url":"https://fnanen.com/klmat/alaghany/s/s3ad-m7md/ayh-ya-dnya.html?arabic=ايه يا دنيا"}