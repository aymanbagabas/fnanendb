{"title":"يا ولد سالم","lyrics":"يا ولد سالم الرجعان قلبي جريح .. وانت عندي عزيز القدر واغلى صديق\nوالله اني اعرفك بالمواقف صريح .. احرقتني همومٍ كل ما بي حريق\nليتني مثل غيري مهتني مستريح .. لي طرى لي بعيد الدار صدري يضيق\nكل ما خالت عيون بروقٍ تليح .. قمت اسوّي سوايا للاسف ما تليق\nاخاف تكبر همومٍ فوق هذا وابيح .. وانت عندي على حالي شفيق\nآه لو مثل غيري كان انادي واصيح .. صيحه اللي وقع في وسط بحرٍ غريق\nكم شرحنا وقلّنا في لسانٍ فصيح .. ادخل الله علي اللي حسن عوده رقيق","url":"https://fnanen.com/klmat/alaghany/f/fhd-bn-s3yd/ya-old-salm.html?arabic=%D9%8A%D8%A7%20%D9%88%D9%84%D8%AF%20%D8%B3%D8%A7%D9%84%D9%85"}