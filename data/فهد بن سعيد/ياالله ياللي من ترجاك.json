{"title":"ياالله ياللي من ترجاك","lyrics":"يالله ياللى مـن تـرجـاك ماخـاب\nيامن عـليه اشـكي مـشاكل حياتي\n\nافرج لمن هو من الغرابيل ما طاب\nدايـم عـيونه بالخـفى ساهـراتي\n\nالبارحـه مـمسـيت والدمـع سـكّاب\nيحـرم على عـيني لـذيذ المباتي\n\nعـزّي لمـن مثلي عن حـبيـّبه غـاب\nمالـوم من يشـكي حـبيبه سـواتي\n\nانا وان شكيته عند ربعي والاصحاب\nوان جيت ابسكت ما قويت السكاتي\n\nشعـلٍ عـيونه تطـلق سهـوم وحـراب\nوسنه ما غيـر اربع وعشر سنواتي\n\nله مبسـمٍ كـن العـسل داخـله ذاب\nوريـقه دواء لجـروحي الخافياتي\n\nحبه مكـن بالقـلب مانـي بـكـذاب\nواعـز الله اني منه قربت وفاتي\n\nانا جـريح القـلب والزين الاسباب\nوارجي عـسى المعبود يحسن مماتي","url":"https://fnanen.com/klmat/alaghany/f/fhd-bn-s3yd/yaallh-yally-mn-trjak.html?arabic=%D9%8A%D8%A7%D8%A7%D9%84%D9%84%D9%87%20%D9%8A%D8%A7%D9%84%D9%84%D9%8A%20%D9%85%D9%86%20%D8%AA%D8%B1%D8%AC%D8%A7%D9%83"}