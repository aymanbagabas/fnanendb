{"title":"لا توصفوني وصفكم","lyrics":"لا توصفوني وصفكم زاد بلواي .. لا صار ما تدرون وش هو بلايه\nوصف الدواء للي بخيصٍ بشكواي .. يعرف سبب جرحي ويعرف دوايه\nجيت الطبيب وقال وش لون وازاي .. ازاي ما قدمت فيني شكايه\nقلت اسعفن هذا ادعّاي ودعواي .. وهذي قصه بدايتي والنهايه\nقال المرض كايد ولا ادري وش الرأي .. وايضا ولاني به كثير الدرايه\nواقفيت من عنده على الهون بخطاي .. اسوق رجلي يمّ نيه هوايه\nهواي همّي وبلاي ومناي .. شوفه دواء روحي وبعده عنايه\nافرح بشوفه فرحه الكبد بالماي .. واحلامي الحلوه بطيفه هنايه\nعثوجهٍ شقره تنثنّي تثنّاي .. علي الردوف اللي زهن العبايه\nكلامه احلى من نغم صافي الناي .. مع عازفٍ يطرب على عزف نايه\nما اظن قلبي له مدى العمر نسّاي .. الله هداني في غرامه هدايه","url":"https://fnanen.com/klmat/alaghany/f/fhd-bn-s3yd/la-to9fony-o9fkm.html?arabic=%D9%84%D8%A7%20%D8%AA%D9%88%D8%B5%D9%81%D9%88%D9%86%D9%8A%20%D9%88%D8%B5%D9%81%D9%83%D9%85"}