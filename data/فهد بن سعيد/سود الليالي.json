{"title":"سود الليالي","lyrics":"سود الليالي بعدت كل محبوب\nياما وياما فرقت كل غالي\n\nياما وياما كدرت كل مشروب\nهذي عوايدها على كل حالي\n\nمعلوم مايجري على العبد مكتوب\nكل(ن) يقول الوقت ماهو صفالي\n\nياناشد(ن) عني ترى القلب مقضوب\nبين الرجا والياس ياعزتالي\n\nياحول انا قلبي جريح(ن) ومصيوب\nعلى حبيب(ن) لي تصور قبالي\n\nشخص(ن) يزول لي وانا عنه محجوب\nبيني وبينه ماحصل له ولالي\n\nان عشت بالدنيا ترى الحق مطلوب\nآخذ جزا الاول واحاسبك تالي","url":"https://fnanen.com/klmat/alaghany/f/fhd-bn-s3yd/sod-allyaly.html?arabic=%D8%B3%D9%88%D8%AF%20%D8%A7%D9%84%D9%84%D9%8A%D8%A7%D9%84%D9%8A"}