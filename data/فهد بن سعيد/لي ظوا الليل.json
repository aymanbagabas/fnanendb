{"title":"لي ظوا الليل","lyrics":"لي ضوى الليل عيني تنتظر للصباح\nولي بدأ النور ضاعت حيلتي وين اروح\n\nما اخبر يوم قلبي من عناه استراح\nمنشغل خاطري والقلب كله جروح\n\nاشتكى الجار منّي من ونين ونياح\nنوح قلبي كما طير الموده ينوح\n\nلو درى وش جرالي كان مثلي وباح\nخالي القلب ما فارق حبيبٍ مزوح\n\nطار قلبي والعبت به هبوب الريح\nطار في ساقه اللي راح عني طموح\n\nآه انا واعذابي من زعيم الملاح\nنيّته بيعذبني وانا له نصوح\n\nيا عذولي ترى مالك بعذلي صلاح\nاترك اللي تولع في سبيله يروح\n\nلو تعذلون ما اسمع لو تصيّح صياح\nاسهم الحب تقتل وين عنها بروح","url":"https://fnanen.com/klmat/alaghany/f/fhd-bn-s3yd/ly-zhoa-allyl.html?arabic=%D9%84%D9%8A%20%D8%B8%D9%88%D8%A7%20%D8%A7%D9%84%D9%84%D9%8A%D9%84"}