{"title":"وش الراي في شخص","lyrics":"وش الرأي في شخصٍ اذا اعتاز جاني .. وان كان ماله عازهٍ جنّب الباب\nما الوم من والف مع الناس سالي .. يلعب على الحبلين مع كل الاحباب\nوالله لولا العمر ماهو بفاني .. ما ارد لي سلّم سلامه لو طاب\nلا يحسب الناسي غيابه كواني .. يصبر عينا الحي لي سافر وغاب\nما عاد له بوسط قلبي مكاني .. الغادر الخدّاع ما احسب له حساب\nعزّاه من حظٍ بحبه رماني .. اعتب على حظٍ جمعني بكذاب\nانا كان يا حظي تريد امتحاني .. فلا النجاح بخاطري ماني بطلاّب\nواندم على تصريف حكم الزماني .. اللي رماني به وكل شي له اسباب\nواندم علي اللحظات هي والثواني .. معه انتقظت بالحب والحب غلاّب","url":"https://fnanen.com/klmat/alaghany/f/fhd-bn-s3yd/osh-alray-fy-sh59.html?arabic=%D9%88%D8%B4%20%D8%A7%D9%84%D8%B1%D8%A7%D9%8A%20%D9%81%D9%8A%20%D8%B4%D8%AE%D8%B5"}