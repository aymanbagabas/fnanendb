{"title":"تمنيت اشوفك","lyrics":"تمنيت اشوفك يوم نامت عيون الحي .. وعذالنا ناموا والابواب مصكوكه\nوجو البلد هادي والاغصان تقطر مي .. عليها الندى وغصونها الخصر مشبوكه\nوتميت يم الباب بالليل رايح جاي .. معني لك الاقدام والروح مملوكه\nولا عاد اطيق الصبر والقلب ولّع ضي .. وعين المولّع كن في حجرها شوكه\nوعذبت حالي والهجر قد كواني كي .. دخيلك ولا حبل الرجى تقطع سلوكه\nوزرع الهوى ذابل وابطى عليه المي .. وهي بالبدايه كانت ايام مبروكه","url":"https://fnanen.com/klmat/alaghany/f/fhd-bn-s3yd/tmnyt-ashofk.html?arabic=%D8%AA%D9%85%D9%86%D9%8A%D8%AA%20%D8%A7%D8%B4%D9%88%D9%81%D9%83"}