{"title":"عافت النوم عيني","lyrics":"عافت النوم عيني من هواجيس بالي .. هاجسي في حبيبٍ غاب ما ادري علامه\nدون سبّه هجرني ما درى وش جرالي .. غاب عنّي وانا قلبي مكن به غرامه\nيا اهلي ما سهرت الا على شف بالي .. كان طوّل بهجري ما رجي لي سلامه\nيا اهلي غير خلّي بالملا ما طرالي .. لا تزيدوني مابي بالعذل والملامه\nالغلا له وهو ذخري ورأس مالي .. لو سهرت الليالي واهتنى في منامه\nما اسمع اللي عذلني آه انا ابخص بحالي .. ما تشوفون جسمي ناحلاتٍ عظامه\nلايمي ما جرى له بالهوى ما جرى لي .. لو جرى له سواتي عظ كفّه ندامه\nلو تعذلون ما اسمع في هوى شف بالي .. عاذلي في حبيبي ما سمعنا كلامه\nلو يفيد التمنّي قلت ليته قبالي .. ليت منهو يشوف الزين جالس امامه","url":"https://fnanen.com/klmat/alaghany/f/fhd-bn-s3yd/3aft-alnom-3yny.html?arabic=%D8%B9%D8%A7%D9%81%D8%AA%20%D8%A7%D9%84%D9%86%D9%88%D9%85%20%D8%B9%D9%8A%D9%86%D9%8A"}