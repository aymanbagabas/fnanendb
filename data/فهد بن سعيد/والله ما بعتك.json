{"title":"والله ما بعتك","lyrics":"والله ما بعتك ولا هو بمعقول .. ابيع ماضينا على شان كلمه\n\nمتّر هواك القلب بالعرض والطول .. وعدّاني حدود المحبه بسلمه\n\nخلال يومين ٍ ثلاثين مرسول .. ارسلتها لا شك ما فيك رحمه\n\nوالقلب غيرك ما تولّع بمجمول .. حبك علي يا زين مكتوب قسمه\n\nانت امام الله لا منيت مسؤول .. ومن يظلم الوالي يحملّه ظلمه\n\nعزّي لقلب ٍ بين عاذل ومعذول .. عزّي لجسم ٍ ناحل ٍ نشف دمه\n\nانا معك بالحب امشي على اصول .. في نور بدر ٍ بادي ٍ وسط ظلمه\n\nاعاشرك ما اسمع اهل القيل والقول .. اكذّب الواشي ليا جاب علمه","url":"https://fnanen.com/klmat/alaghany/f/fhd-bn-s3yd/oallh-ma-b3tk.html?arabic=%D9%88%D8%A7%D9%84%D9%84%D9%87%20%D9%85%D8%A7%20%D8%A8%D8%B9%D8%AA%D9%83"}