{"title":"جرى الدمع من عيني","lyrics":"جرى الدمع من عيني وبغيت اشق الجيب .. على اللي بسوق سويده العصر وافاني\nتلاقيت انا وياه في يمنها غرشه طيب .. وقفت في حيره بعد ما تحداني\nبغيت اتصبّر بس فكري يجي ويغيب .. وين الصبر والزين قفّى وخلاني\nعوايد سهوم الحب تخطي ومره تصيب .. وانا سهم عينه صاب قلبي ولا اخطاني\nلحقته وقلت الحب يازين مابه عيب .. تراني بحبك يا حلو راسي اشقاني\nرجع بعد ما قفّي وقلّي علمت الغيب .. اشعرفك لي من بدّه الناس تبلاني\nقلت العفو ما فيه شكٍ ولا به ريب .. نعم الهوى مرّت على كل انساني\nشفني صغير السن وراسي كساه الشيب .. من الحب متبهذل والفكر حيراني\nتبسم حياتي من كلامي وقلّي جيب .. يمناك وعاهدني ان كان تبغاني\nتعاهدت انا وياه لو شرطه علي صعيب .. وبعد ما نهينا العهد قال هاك عنواني\nيقول تجي الليله لبيتي وخلّك ذيب .. وبعد الشعا في فتحة الباب تلقاني\nابو نهيدٍ بالحشا ماله اجر الصيب .. لقيته على الميعاد حبيبي يتحرّاني","url":"https://fnanen.com/klmat/alaghany/f/fhd-bn-s3yd/jra-aldm3-mn-3yny.html?arabic=%D8%AC%D8%B1%D9%89%20%D8%A7%D9%84%D8%AF%D9%85%D8%B9%20%D9%85%D9%86%20%D8%B9%D9%8A%D9%86%D9%8A"}